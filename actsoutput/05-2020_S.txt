ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2020 අංක 5 දරන වරාය සහ ගුවන්‌ තොටුපල
සංවර්ධන බදු (සංශෝධන) පනත

[සහතිකය සටහන්‌ කළේ 2020 ඔක්තෝබර්‌ මස 12 වන දින]

ආණ්ඩුවේ නියමය පරිදි මුද්‍රණය කරන ලදී

2020 ඔක්තෝබර්‌ මස 16 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිල දී ලබාගත හැකි ය.
මිල : රු. 8.00 තැපැල්‌ ගාස්තුව : රු. 15.00

මෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;


2020 අංක 5 දරන වරාය සහ ගුවන්‌ තොටුපල
සංවර්ධන බඳු (සංශෝධන) පනත

[සහතිකය සටහන්‌ කළේ 2020 ඔක්තෝබර්‌ මස 12 වන දින]
එල්‌.ඩී.__ඕ. 61/2019

2011 අංක 18 දරන වරාය සහ ගුවන්‌ තොටුපල සංවර්ධන බඳු
පනත සංශෝධනය කිරීම පිණිස වූ පනතකි

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ:-~~~

1. මේ පනත 2020 අංක 5 දරන වරාය සහ ගුවන්‌ තොටුපල
සංවර්ධන බදු (සංශෝධන) පනත යනුවෙන්‌ හඳුන්වනු ලබන අතර,
2019 දෙසැම්බර්‌ මස 6 දින සිට බලාත්මක වන ලෙස සලකනු
ලැබිය යුතු ය.

2. (මෙහි මින්මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු
ලබන) 2011 අංක 18 දරන වරාය සහ ගුවන්‌ තොටුපල සංවර්ධන
බදු පනතේ 3 වන වගන්තියේ (1) වන උපවගන්තිය ඉවත්‌ කර, ඒ
වෙනුවට පහත දෘක්වෙන උපවගන්තිය ආදේශ කිරීමෙන්‌ එම වගන්තිය
මෙයින්‌ සංශෝධනය කරනු ලැබෙ:-~~~~

*“(1) 2 වන වගන්තියේ සඳහන්‌ කරන ලද යම්‌ භාණ්ඩයක
පිරිවැය, රක්ෂණය සහ නැව්‌ ගාස්තු සම්බන්ධයෙන්‌ පනවා
අය කර ගනු ලැබිය යුතු බද්ද-

(අ) 2011 ජනවාරි මස 1 වන දිනයෙන්‌ ආරම්භව 2015
දෙසැම්බර්‌ මස 31 වන දිනයෙන්‌ අවසන්‌ වන
කාලසීමාව සඳහා සියයට 5.0 ක අනුප්‍රමාණයක වූ
බද්දක්‌;

(ආ) 2016 ජනවාරි මස 1 වන දිනයෙන්‌ ආරම්භව 2019
දෙසැම්බර්‌ මස 5 වන දිනයෙන්‌ අවසන්‌ වන
කාලසීමාව සඳහා සියයට 7.5 ක අනුප්‍රමාණයක වූ
බද්දක්‌; සහ

(ඇ) 2019 දෙසැම්බර්‌ මස 6 වන දින සහ එදිනට පසුව
සියයට 10 ක අනුප්‍රමාණයක වූ බද්දක්‌,

ලෙස ගණනය කළ යු9තු ය.”.

ලුහුඬු නාමය සහ
ක්‍රියාත්මක වීමේ
දිනය.

2011 අංක 18 දරන
පනතේ 3 වන
වගන්තිය
සංශෝධනය
කිරීම.


වලංගු කිරීම.

අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.

2 23020 අංක 5 දරන වරාය සහ ගුවන්‌ තොටුපල
සංවර්ධන බදු (සංශෝධන) පනත

3. මේ පනතේ 2 වන වගන්තිය මගින්‌ සංශෝධිත ප්‍රධාන
ප්‍රඥප්තියේ 3 වන වගන්තියේ (1) වන උපවගන්තියේ විධිවිධාන
සලස්වා ඇති පරිදි, 2019 දෙසැම්බර්‌ මස 6 වන දිනයෙන්‌ ආරම්භව
මේ පනත සම්බන්ධයෙන්‌ කථානායකවරයාගේ සහතිකය ඔහුගේ
අත්සන සහිතව සටහන්‌ කරනු ලබන දිනයෙන්‌ අවසන්‌ වන
කාලසීමාව තුළ දී රේගු අධ්‍යක්ෂ-ජනරාල්වරයා විසින්‌ බදු අය කරනු
ලබන හෝ එකතු කරනු ලබන අවස්ථාවක දී නිසි අධිකාරි බලය
සහිතව ක්‍රියා කර ඇති ලෙස සහ ක්‍රියා කරමින්‌ සිටිනු ලබන ලෙස
සලකනු ලැබිය යුතු අතර, එම බදු අය කිරීම හෝ එකතු කිරීම,
සියලු කාර්යය සඳහා වලංගු ලෙස සිදුකර ඇති සහ සිදු කරනු
ලබන ලෙස සලකනු ලැබිය යුතු ය. එම බදු අය කිරීම හෝ එකතු
කිරීම සම්බන්ධයෙන්‌ රේගු අධ්‍යක්ෂ~ජනරාල්වරයාට එරෙහිව පවරනු
ලබන සියලු සිවිල්‌ හෝ අපරාධ නඩුවලින්‌ රේගු අධ්‍යක්ෂ-
ජනරාල්වරයා මෙයින්‌ හානිපූරණය කර තබනු ලැබේ:

එසේ වුව ද, ඉහත කී කාලසීමාව තුළ දී, මේ පනතේ විධිවිධාන
සලස්වා ඇති ආකාරයට එකතු කරන ලද යම්‌ බදු සම්බන්ධයෙන්‌
යම්‌ අධිකරණයක්‌ විසින්‌ ගනු ලැබූ තීරණයක්‌ හෝ නියෝගයක්‌ හෝ
යම්‌ අධිකරණයක විභාග වෙමින්‌ පවතින යම්‌ නීති කෘත්‍යයක්‌ සඳහා
ඉහත කී විධිවිධාන බල නොපෑ යුතු ය.

4. මේ පනතේ සිංහල සහ දෙමළ භාෂා පාඨ අතර යමී
අනනුකූලතාවක්‌ ඇතිවුවහොත්‌, එවිට, සිංහල භාෂා පාඨය
බලපැවැත්විය යුතු ය.


පාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,
රජයේ මුද්‍රණාලයේ පිහිටි “ප්‍රකාශන පියස” හි දී මිල දී ගත හැකි ය.
