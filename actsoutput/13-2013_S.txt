ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2013 අංක 13 දරන නොතාරිස්‌
(සංශෝධන) පනත

[සහතිකය සටහන්‌ කළේ 2013 අප්‍රේල්‌ මස 23 වන දින]

ආණ්ඩුවේ නියමය පරිදි මුද්‍රණය කරන ලදී.

2013 අප්‍රේල්‌ මස 26 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌
පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.

මිළ : රු. 2.50 යි. තැපැල්‌ ගාඝසතුව : රු. 5.00 යි.


2013 අංක 13 දරන නොතාරිස්‌
(සංශෝධන) පනත

[සහතිකය සටහන්‌ කළේ 2013 අප්‍රේල්‌ මස 23 වැනි දින]
එල්‌. ඩී.~ඕ. 20/2013.

(107 වන අධිකාරය වූ) නොතාරිස්‌ ආඥාපනත
සංශෝධනය කිරීම සඳහා වූ පනතකි.

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ:~~~

1. මේ පනත 2013 අංක 13 දරන නොතාරිස්‌ (සංශෝධන)
පනත යනුවෙන්‌ හඳුන්වනු ලබන අතර, 2013 ජනවාරි මස 1 වන
දින සිට ක්‍රියාත්මක වන ලෙස සලකනු ලැබිය යුතු ය.

2. (මෙහි මින්මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු
ලබන) (107 වන අධිකාරය වූ) නොතාරිස්‌ ආඥාපනතේ 27 වන
වගන්තියේ 3 වන උපවගන්තියේ “අතර රැපියල්‌ දහයක මුද්දර
ගාස්තුවක්‌ ද දැරිය යුතු ය;” යන වචන වෙනුවට “අතර රැපියල්‌
දහසක මුදල්‌ ප්‍රමාණයක්‌ හෝ අමාත්‍යවරයා විසින්‌, කලින්‌ කල,
නියම කරනු ලබන වෙනත්‌ යම්‌ මුදලක්‌ ගෙවිය යුතු ය;” යන වචන
ආදේශ කිරීමෙන්‌ එම වගන්තිය මෙයින්‌ සංශෝධනය කරනු ලැබේ.

3. ප්‍රධාන ප්‍රඥප්තියේ දෙවන උපලේඛනයේ ඈ ආකෘතියේ
“මුද්දර ගසන ලද සහතිකයට” යන වචන වෙනුවට “සහතිකයට”
යන වචනය ආදේශ කිරීමෙන්‌ එම ආකෘතිය මෙයින්‌ සංශෝධනය
කරනු ලැබේ.

4. 2013 ජනවාරි මස 1 වන ඳිනයෙන' ආරම්භව
කථානායකවරයාගේ සහතිකය ඔහුගේ අත්සන ඇතිව සටහන්‌ කරනු
ලබන්නා වූ දිනයෙන්‌ අවසන්‌ වන කාලය දක්වා යම්‌ ගාස්තුවක්‌
අයකිරීම සඳහා හෝ එකතු කිරීම සඳහා මේ පනත මගින්‌ බලය දී
ඇති යම්‌ කාර්යයක්‌ සඳහා රෙපිස්ට්‍රාර්‌ඵජනරාල්වරයා විසින්‌ හෝ
ඔහු වෙනුවෙන්‌ නැතහොත්‌ මේ පනත යටතේ බලය පවරන ලද
යම්‌ තැනැත්තකු විසින්‌ අයකරනු ලබන හෝ එකතු කරනු ලබන
යම්‌ ගාස්තු රෙපිස්ට්‍රාර්‌-ජනරාල්වරයා විසින්‌ හෝ මේ පනත යටතේ
බලය පවරන ලද වෙනත්‌ යම්‌ තැනැත්තකු විසින්‌ වලංගු ලෙස අය
කරනු ලැබ හෝ එකතු කර ඇති ලෙස සලකනු ලැබිය යුතු ය:

ලුහුඬු නාමය සහ
ක්‍රියාත්මකවීමේ
ඳිනය.

(107 වන අධිකාරය
වූ) නොතාරිස්‌
ආඥාපනතේ 27
වන වගන්තිය
සංශෝධනය කිරීම.

ප්‍රධාන ප්‍රඥප්තියේ
දෙවන
උපලේඛනයේ ඈඇඈ
ආකෘතිය
සංශෝධනය කිරීම.

වලංගු වීම.


අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.

2 2013 අංක 13 දරන නොතාරිස්‌
(සංශෝධන) පනත

එසේ වුව ද, ඉහත කී විධිවිධාන, ඉහත කී කාලසීමාව තුළ දී
අයකරනු ලබන හෝ එකතු කරනු ලබන ගාස්තු සම්බන්ධයෙන්‌ යම්‌
අධිකරණයක්‌ විසින්‌ කරනු ලබන තීරණයකට හෝ නියමයකට
නැතිනම්‌ යම්‌ අධිකරණයක විභාග වෙමින්‌ පවත්නා නඩු කටයුතු
සඳහා බලනොංපැෑ යුතු ය.

5. මෙම පනතේ සිංහල හා දෙමළ භාෂා පාඨ අතර යම්‌
අනනුකූලතාවක්‌ ඇතිවුවහොත්‌, එවිට, සිංහල භාෂා පාඨය
බලපැවැත්විය යුතු ය.


පාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.

(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි
දිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.
