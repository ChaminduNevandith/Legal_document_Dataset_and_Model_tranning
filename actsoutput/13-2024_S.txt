ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2024 අංක 13 දරන
සමාධි ප්‍රජා සංවර්ධන පදනම
(සංස්ථාගත කිරීමේ) පනත

[සහතිකය සටහන්‌ කළේ 2024 පෙබරවාරි මස 19 වන දින]

ආණ්ඩුවේ නියමය පරිදි මුද්‍රණය කරන ලදී

2024 මාර්තු මස 01 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.
මිල : රු. 24.00 තැපැල්‌ ගාඝසතුව : රු. 150.00

121,/)

මෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;


2024 අංක 13 දරන සමාධි ප්‍රජා සංවර්ධන පදනම
(සංස්ථාගත කිරීමෙ) පනත

[සහතිකය සටහන්‌ කළේ 2024 පෙබරවාරි මස 19 වන දින]
එල්‌. ඩී.-- ඕ. (අයි. එන්‌. සී.) 10/2021

සමාධි ප්‍රජා සංවර්ධන පදනම සංස්ථාගත කිරීම
සඳහා වූ පනතකි

“සමාධි ප්‍රජා සංවර්ධන පදනම” යනුවෙන්‌ හඳුන්වනු ලබන සහ
සඳහන්‌ කරනු ලබන පදනමක්‌, එකී පදනමේ සාමාජිකයන්‌ එකඟ වූ
රතිවලට අනුව එහි පරමාර්ථ ඵලදායී ලෙස ක්‍රියාත්මක කිරීමේ සහ
එකී පදනම සම්බන්ධ සියලු කරුණු ඵලදායී ලෙස කරගෙන යාමේ
කාර්ය සඳහා මෙතෙක්‌ කල්‌ ශ්‍රී ලංකාවේ පිහිටුවා තිබූ හෙයින්‌ ද:

එකී පදනම පිහිටුවනු ලැබුවේ යම්‌ පරමාර්ථ හා කාරණා සඳහා ද,
එම පරමාර්ථ සහ කාරණා මෙකෙක්‌ කල්‌ එකී පදනම විසින්‌
සාර්ථකව ක්‍රියාත්මක කර සහ ඉටුකර ඇති හෙයින්‌ සහ එකී
පදනම සංස්ථාගත කරන ලෙස ඉල්ලුම්‌ කර ඇති හෙයින්‌ ද, එකී
ඉල්ලීම ඉටු කිරීම මහජන යහපත පිණිස වන හෙයින්‌ ද:

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ :~~~

1. මේ පනත 2024 අංක 13 දරන සමාධි ප්‍රජා සංවර්ධන
පදනම (සංස්ථාගත කිරීමේ) පනත යනුවෙන්‌ හඳුන්වනු ලැබෙ.

2. (1) මේ පනත ක්‍රියාත්මක වීම ආරම්භ වන දින සිට සහ
ඉන්පසුව (මෙහි මින්මතු “පදනම” යනුවෙන්‌ සඳහන්‌ කරනු ලබන)
සමාධි ප්‍රජා සංවර්ධන පදනමේ දනට සාමාජිකයන්ව සිටින තාක්‌
තැනැත්තන්‌ සහ මෙයින්‌ සංස්ථාපනය කරනු ලබන සංස්ථාපිත
මණ්ඩලයට මින්මතු සාමාජිකයන්‌ වශයෙන්‌ ඇතුළත්‌ කරගනු ලබන
තැනැත්තන්‌ (මෙහි මින්මතු “සංස්ථාපිත මණ්ඩලය” යනුවෙන්‌ සඳහන්‌
කරනු ලබන) “සමාධි ප්‍රජා සංවර්ධන පදනම” යන නාමය සහ
අභිධානය යටතේ අවිච්ඡන්න පැවැත්මක්‌ ඇති සංස්ථාපිත
මණ්ඩලයක්‌ විය යුතු ය. තව ද, එකී නාමයෙන්‌ ඒ සංස්ථාපිත
මණ්ඩලය විසින්‌ ද, එයට විරුද්ධව ද නඩු පවරනු ලැබිය හැකි

පූර්විකාව

ලුහුඬු නාමය

සමාධි ප්‍රජා
සංවර්ධන පදනම
සංස්ථාගත කිරීම


සංස්ථාපිත
මණ්ඩලයේ පොදු
පරමාර්ථ

ආණ්ඩුවේ හෝ
පළාත්‌ සභාවක,
අමාත්‍යාංශයක හෝ
දෙපාර්තමේන්තුවක
කටයුතු සමග
ගැටුමක්‌ ඇති
නොවන බවට
සංස්ථාපිත
මණ්ඩලය සහතික
විය යුතු බව

2 2024 අංක 13 දරන සමාධි ප්‍රජා සංවර්ධන පදනම
(සංස්ථාගත කිරීමෙ) පනත

අතර, පොදු මුද්‍රාවක්‌ තබා ගැනීමේ ද, එය පාවිච්චි කිරීමේ ද,
ස්වකීය අභිමතය පරිදි එය වෙනස්‌ කිරීමේ ද පූර්ණ බලය සහ
අධිකාරය ඒ සංස්ථාපිත මණ්ඩලයට ඇත්තේ ය.

(2) සංස්ථාපිත මණ්ඩලය, 1980 අංක 31 දරන ස්වේච්ඡා සමාජ
සේවා සංවිධාන (ලියාපදිංචි කිරීම හා අධීක්ෂණය කිරීම) පනතේ
අර්ථානුකූලව සහ එහි කාර්යය සඳහා ස්වේච්ඡා සමාජ සේවා
සංවිධානයක්‌ ලෙස සලකනු ලැබිය යුතු අතර, එම පනතේ විධිවිධාන
සංස්ථාපිත මණ්ඩලයේ කටයුතු කළමනාකරණය කිරීම සඳහා හා
ඒ සම්බන්ධයෙන්‌ අදාළ කර ගත යුතු ය.

3. සංස්ථාපිත මණ්ඩලය සංස්ථාපනය කරනු ලබන්නේ යම්‌
පොදු පරමාර්ථ සඳහා ද, යම්‌ අදාළ ලිඛිත නීතියකට යටත්ව එකී
නීතියෙන්‌ අවසර දී ඇති තාක්‌ දුරට එම පොදු පරමාර්ථ-_~

(අ) අධ්‍යාපන පහසුකම්‌ නොමැති දිළිඳු දරුවන්‌ සහ තරුණයින්‌
සඳහා අධ්‍යාපනික ක්‍රියාකාරකම්‌ සහ පුහුණු වැඩසටහන්‌
සංවිධානය කිර්ම සහ පවත්වාගෙන යාම;

(ආ) තරුණ ගොවි සංවිධාන පිහිටුවීම;

(ඇ) ජනතාවගේ බුද්ධිමය වර්ධනයට හිතකර දේශන,
සම්මන්ත්‍රණ, ප්‍රදර්ශන පැවැත්වීම; සහ

(ඇ) පුස්තකාල පහසුකම්‌ පිහිටුවා පවත්වාගෙන යාම,

සඳහා අදාළ අධිකාරීන්‌ වෙත සහාය වීම විය යුතු බව මෙයින්‌ ප්‍රකාශ
කරනු ලැබෙ.

4. සංස්ථාපිත මණ්ඩලයේ කටයුතු සහ ආණ්ඩුවේ හෝ පළාත්‌
සභාවක කිසියම්‌ අමාත්‍යාංශයක්‌ හෝ දෙපාර්තමේන්තුවක්‌ විසින්‌
සමගාමීව කරගෙන යන්නා වූ යම්‌ කටයුතු අතර කිසිදු ගැටුමක්‌
ඇති නොවන ආකාරයකින්‌ සංස්ථාපිත මණ්ඩලයේ පරමාර්ථ
ක්‍රියාත්මක කරනු ලැබිය යුතු ය.


2024 අංක 13 දරන සමාධි ප්‍රජා සංවර්ධන පදනම 3
(සංස්ථාගත කිරීමෙ) පනත

5. (1) මේ පනතේ විධිවිධාන සහ 7 වන වගන්තිය යටතේ
සාදන ලද රීතිවලට යටත්ව සංස්ථාපිත මණ්ඩලයේ කටයුතු
කළමනාකරණය කිර්ම සහ පරිපාලනය කිරීම, 7 වන වගන්තිය
යටතේ සාදනු ලබන රඊීති මඟින්‌ නිශ්චිතව දක්වනු ලැබිය හැකි
පරිදි යම්‌ ධුර දරන්නන්‌ සංඛ්‍යාවකින්‌ සමන්විත වන (මෙහි
මින්‌ මතු "සභාව" යනුවෙන්‌ සඳහන්‌ කරනු ලබන) විධායක සභාවක්‌
විසින්‌ ක්‍රියාත්මක කරනු ලැබිය යුතු ය.

(2) (අ) මේ පනත ක්‍රියාත්මක වීම ආරම්භ වන දිනට පෙරාතුවම
වූ දිනයේ පදනමේ ධුර දරන සභාව, මේ උපවගන්තියේ (ආ) ඡේදය
යටතේ සාදනු ලබන රීතිවලට යටත්ව, 7 වන වගන්තිය යටතේ
සාදනු ලබන රඊීති මඟින්‌ විධිවිධාන සලස්වා ඇති ආකාරයට පළමු
සභාව පත්‌ කරගනු ලබන තෙක්‌ හෝ තෝරා පත්‌ කරගනු ලබන
තෙක්‌, සංස්ථාපිත මණ්ඩලයේ අතුරු සභාව ලෙස කටයුතු කළ

යුතු ය.

(ආ) 7 වන වගන්තියේ විධිවිධානවලට යටත්ව, සංස්ථාපිත
මණ්ඩලයේ අතුරු සභාවට, මේ පනතේ හෝ වෙනත්‌ යම්‌ ලිඛිත
නීතියක විධිවිධානවලට අනනුකූල නොවන පරිදි, සංස්ථාපිත
මණ්ඩලයේ අතුරු පරිපාලනය සම්බන්ධයෙන්‌ රීති සැදීමට බලය
තිබිය යුතු ය.

(අඇ) අතුරු සභාවේ යම්‌ තීරණයක්‌ එහි පැමිණ සිටින
සාමාජිකයන්ගේ බහුතරය විසින්‌ ගනු ලැබිය යුතු ය.

(ඇ) මෙ පනත ආරම්භවන දින සිට වසරක්‌ ඇතුළත සංස්ථාපිත
මණ්ඩලයේ පළමු සභාව පත්‌ කරනු ලැබිය යුතු ය; නැතහොත්‌
තෝරා පත්‌ කරගනු ලැබිය යුතු ය.

(3) (අ) අනුශාසකවරයන්‌ සහ උපදේශකවරයන්‌ ඇතුළුව සභාවේ
සෑම ධුර දරන්නකු ම වසර තුනක කාලසීමාවක්‌ සඳහා පත්කර
ගැනීම හෝ තෝරා පත්කර ගැනීම කළ යුතු අතර, එකී වසර තුනක
කාලසීමාව ඉකුත්‌ වීමෙන්‌ පසුව එවැනි සෑම ධුර දරන්නකු ම,
අනුශාසකවරයකු ම හෝ උපදේශකවරයකු ම නැවත පත්කර ගැනීම
හෝ නැවත තෝරා පත්කර ගැනීම සඳහා සුදුස්සකු විය යුතු ය.

(ආ) සාමාජිකයකු මියයාම, ඉල්ලා අස්වීම, අශක්නුතාවයකට
පත්වීම හෝ ධුරයෙන්‌ ඉවත්‌ කිරීම නිසා පුරප්පාඩුවක්‌ ඇතිවන
අවස්ථාවක දී, සභාව විසින්‌, සංස්ථාපිත මණ්ඩලයේ රීති සැලකිල්ලට
ගෙන ඒ පුරප්පාඩුව පිරවීම සඳහා යම්‌ තැනැත්තකු තෝරා ගැනීම
හෝ තෝරා පත්කර ගැනීම කළ යුතු ය.

සංස්ථාපිත
මණ්ඩලයේ කටයුතු
කළමනාකරණය
කිරීම


සංස්ථාපිත
මණ්ඩලයේ බලතල

4 2024 අංක 13 දරන සමාධි ප්‍රජා සංවර්ධන පදනම
(සංස්ථාගත කිරීමෙ) පනත

(අ) (ආ) ඡේදය යටතේ තෝරා ගනු ලබන හෝ තෝරා පත්කර
ගනු ලබන තැනැත්තා විසින්‌, ඔහු අනුප්‍රාපජ්ත වන සාමාජිකයාගේ
ධුර කාලයෙන්‌ ඉකුත්‌ නොවී ඇති කාලය සඳහා පමණක්‌ ධුරය
දැරිය යුතු ය.

6. මේ පනතේ සහ වෙනත්‌ යම්‌ ලිඛිත නීතියක විධිවිධානවලට
යටත්ව~

(අ) සංස්ථාපිත මණ්ඩලයේ කාර්ය සඳහා අවශ්‍ය විය හැකි
වන්නා වූ ඉඩම්‌ හෝ ගොඩනැගිලි මිල දී ගැනීම, කුළියට
ගැනීම, ඉදිකිරීම, අලුත්වැඩියා කිරීම සහ අන්‍යාකාරයකින්‌
ලබා ගැනීම සහ සංස්ථාපිත මණ්ඩලයේ පරමාර්ථ
ප්‍රවර්ධනය කිරීමේ අරමුණ ඇතිව සභාව විසින්‌ නිශ්චය
කරනු ලබන පරිදි ඒවා සම්බන්ධයෙන්‌ ක්‍රියා කිරීම හෝ
ඒවා බැහැර කිරීම;

(ආ) සංස්ථාපිත මණ්ඩලයේ පරමාර්ථ ඉටුකර ගැනීම සඳහා
හෝ එහි බලතල කු්‍රියාත්මක කිරීම සඳහා අවශ්‍ය විය
හැකි වන්නා වූ පරිදි, යම්‌ සියලු කොන්ත්‍රාත්තු හෝ
ගිවිසුම්වලට සෘජුව හෝ තත්‌ කාර්ය සඳහා සංස්ථාපිත
මණ්ඩලය විසින්‌ බලය දෙන ලද යම්‌ නිලධරයකු හෝ
අනුයෝජිතයකු මාර්ගයෙන්‌ ඇතුළත්‌ වීම සහ ක්‍රියාත්මක
කිරීම හෝ කරගෙන යාම;

(ඇ) ඇප සහිතව හෝ රහිතව අරමුදල්‌ ණයට ගැනීම හෝ
රැස්කිරීම සහ මුදලින්‌ හෝ ද්‍රව්‍ය වලින්‌ ප්‍රදාන, ත්‍යාග හෝ
පරිත්‍යාග ලබා ගැනීම:

එසේ වුව ද, සංස්ථාපිත මණ්ඩලය වෙත ලැබෙන
සියලු විදේශීය ප්‍රදාන, ත්‍යාග හෝ පරිත්‍යාග සම්බන්ධයෙන්‌
සභාව විසින්‌, විදේශ සම්පත්‌ දෙපාර්තමේන්තුවේ පූර්ව
ලිඛිත අනුමතය ලබා ගත යුතු ය;

(ඇ) විනිමය බිල්පත්‌, චෙක්පත්‌, පොරොන්දු නෝට්ටු සහ
වෙනත්‌ ගනුදෙනු කළ හැකි සාධනපත්‍ර සකස්‌ කිරීම, ලිවීම,
භාර ගැනීම, වට්ටම්‌ කිරීම, පිටසන්‌ කිරීම, ගනුදෙනු කිරීම,
මිලට ගැනීම, විකිණීම සහ නිකුත්‌ කිරීම සහ යම්‌ බැංකුවක
ගිණුම්‌ විවෘත කිරීම, ක්‍රියාත්මක කිරීම, පවත්වාගෙන යාම
සහ වසා දැමීම;


2024 අංක 13 දරන සමාධි ප්‍රජා සංවර්ධන පදනම ට
(සංස්ථාගත කිරීමෙ) පනත

(ඉ) සංස්ථාපිත මණ්ඩලයේ කාර්ය සඳහා වහාම අවශ්‍ය
නොවන යම්‌ අරමුදල්‌, සභාව විසින්‌ නිශ්චය කරනු ලැබිය
හැකි පරිදි යම්‌ ආකාරයකට ආයෝජනය කිරීම;

(ඊ) සංස්ථාපිත මණ්ඩලයේ පරමාර්ථ ප්‍රවර්ධනය කිරීමේ
අරමුණ ඇතිව, සංස්ථාපිත මණ්ඩලයේ පරමාර්ථවලට
සමාන පරමාර්ථ ඇති යම්‌ නීත්‍යනුකූල භාරයක්‌ හෝ යම්‌
නිශ්චල හෝ පෞද්ගලික දේපළක්‌ භාර ගැනීම, පිළිගැනීම,
ක්‍රියාත්මක කිරීම, ඉටු කිරීම සහ පරිපාලනය කිරීම;

වං

සංස්ථාපිත මණඩලයේ නිලධරයන්‌ සහ සේවකයන්‌ පත්‌
කිරීම, සේවයෙහි නියුක්ත කිරීම, සේවයෙන්‌ පහකිරීම
හෝ සේවය අවසන්‌ කිරීම සහ ඔවුන්‌ විෂයයෙහි විනය
පාලනය ක්‍රියාත්මක කිරීම සහ පනතේ 7 වන වගන්තිය
යටතේ සාදන ලද ඊීති ප්‍රකාර, සංස්ථාපිත මණ්ඩලය විසින්‌
නිශ්චය කරනු ලැබිය හැකි පරිදි ඔවුන්ට යම්‌ වැටුප්‌, දීමනා
'සහ පාරිතෝෂික ගෙවීම;

(ල

(ඌ) සංස්ථාපිත මණ්ඩලයේ පරමාර්ථ ප්‍රවර්ධනය කිරීමේ
අරමුණ ඇතිව දේශන, සම්මන්ත්‍රණ සහ සමුළු සංවිධානය
කිරීම;

(එ) සංස්ථාපිත මණ්ඩලයේ පරමාර්ථවලට සමාන පරමාර්ථ
ඇති වෙනත්‌ දේශීය සහ විදේශීය ආයතන සමග
සම්බන්ධතා පවත්වාගෙන යාම සහ සම්බන්ධීකරණය
කිරීම; සහ

(ඒ) සාමාන්‍යයෙන්‌ සංස්ථාපිත මණ්ඩලයේ පරමාර්ථ සාක්ෂාත්‌
කර ගැනීම සඳහා යම්‌ සියලු ක්‍රියා සහ දේවල්‌ සිදු කිරීම,

ඇතුළුව සංස්ථාපිත මණ්ඩලයේ පරමාර්ථ හෝ ඒ පරමාර්ථ අතුරින්‌
යම්‌ පරමාර්ථයක්‌ ප්‍රවර්ධනය කිරීම සඳහා හෝ වැඩිදුරටත්‌ දියුණු
කිරීම සඳහා අවශ්‍ය වන හෝ යෝග්‍ය වන පරිදි යම්‌ සියලු ක්‍රියා සහ
කරුණු කිරීමට, ඉටු කිරීමට සහ ක්‍රියාත්මක කිරීමට සංස්ථාපිත
මණ්ඩලයට බලතල තිබිය යුතු ය.

7. (1) සංස්ථාපිත මණ්ඩලය විසින්‌ යම්‌ මහා සභා රැස්වීමක දී
ඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට
නොඅඩු බහුතර ඡන්දයකින්‌ මේ පනතේ විධිවිධානවලට හෝ වෙනත්‌
යම්‌ ලිඛිත නීතියක විධිවිධානවලට අනනුකූල නොවන රිති, පහත
දැක්වෙන කරුණු සියල්ල හෝ ඉන්‌ කිසිවක්‌ සඳහා කලින්‌ කලට
සෑදීම නීත්‍යනුකූල විය යුතු ය:~

සංස්ථාපිත
මණ්ඩලයේ රීති


6 2024 අංක 13 දරන සමාධි ප්‍රජා සංවර්ධන පදනම
(සංස්ථාගත කිරීමෙ) පනත

දං

සාමාජිකත්වය වර්ග කිරීම, සාමාජිකයන්‌ ඇතුළත්‌ කර
ගැනීම, ඉවත්‌ කිරීම, නෙරපා හැරීම හෝ ඉල්ලා අස්වීම
සහ සාමාජිකයන්‌ විසින්‌ ගෙවිය යුතු ගාස්තු;

(අ

(ආ) සභාවේ ධුර දරන්නන්‌ තෝරා පත්කර ගැනීම, ධුර
දරන්නන්‌ ධුරය හිස්‌ කිරීම හෝ ධුරයෙන්‌ ඉවත්‌ කිරීම සහ
ධුර දරන්නන්ගේ බලතල, කාර්ය සහ කර්තව්‍ය;

(ඇ) සංස්ථාපිත මණ්ඩලයේ විවිධ නිලධරයන්ගේ සහ
සේවකයන්ගේ පත්‌ කිරීම්‌ නියම සහ කොන්දේසි, බලතල,
කර්තව්‍ය සහ කාර්ය;

(ඇ) සංස්ථාපිත මණ්ඩලයේ සහ සභාවේ රැස්වීම්‌ කැඳවීමේ
දී සහ පැවැත්වීමේ දී අනුගමනය කළ යුතු කාර්ය පටිපාටිය
හෝ එකී රැස්වීම්‌ පිළිබඳ දැන්වීම්‌ සහ න්‍යාය පත්‍ර, එහි
ගණපූරණය සහ ඒ රැස්වීම්වල කටයුතු කරගෙන යාම;

(ඉ, සභාවේ සහ සංස්ථාපිත මණ්ඩලයේ සාමාජිකයකු
වීම සඳහා වන සුදුසුකම්‌ හා නුසුදුසුකම්‌;

(ඊ) සංස්ථාපිත මණ්ඩලයේ දේපළ පරිපාලනය කිරීම සහ
කළමනාකරණය කිරීම; සහ

(ලා සාමාන්‍යයෙන්‌ සංස්ථාපිත මණ්ඩලයේ කටයුතු
කළමනාකරණය කිරීම සහ එහි පරමාර්ථ ඉටුකර ගැනීම
සහ සංස්ථාපිත මණ්ඩලය විසුරුවා හැරීම.

(2) සංස්ථාපිත මණ්ඩලය විසින්‌ සාදන ලද රඊතියක්‌, මේ වගන්තියේ
(1) වචන උපවගන්තිය යටතේ සාදන ලද ඊීතියක්‌ මෙන්‌ එවැනිම
රැස්වීමක දී, එවැනිම ආකාරයකින්‌ සංශෝධනය කිරීම, වෙනස්‌
කිරීම, ඊට යමක්‌ එකතු කිරීම හෝ පරිච්ඡින්න කිරීම කරනු ලැබිය
හැකි ය.

(3) (1) චන උපවගන්තිය යටතේ සාදනු ලබන රඊීති, ඒ ඊති සාදනු
ලැබීමෙන්‌ පසු මාස තුනක්‌ ඇතුළත ගැසට්‌ පත්‍රයේ පළ කළ යුතු
අතර, ගැසට්‌ පත්‍රයේ පළ කරනු ලබන දිනයේ සිට බලාත්මක විය
යුතු ය.

(4) සංස්ථාපිත මණ්ඩලය විසින්‌ සාදන ලද සෑම රීතියක්‌ ම
ගැසට්‌ පත්‍රයේ පළකිරීමෙන්‌ පසු මාස තුනක කාලයක්‌ ඇතුළත
එහි අනුමතය සඳහා පාර්ලිමේන්තුව වෙත ඉදිරිපත්‌ කළ යුතු ය.


2024 අංක 13 දරන සමාධි ප්‍රජා සංවර්ධන පදනම 7

(සංස්ථාගත කිරීමෙ) පනත

එසේ අනුමත නොකරන ලද යම්‌ රීතියක්‌, ඒ යටතේ කලින්‌ කරන
ලද කිසිවකට අගතියක්‌ නොමැතිව, එකී අනනුමතයේ දින සිට
අවලංගු වූ ලෙස සළකනු ලැබිය යුතු ය.

(5) (4) වන උපවගන්තිය යටතේ යම්‌ රීතියක්‌ අවලංගු කරන
ලදැයි සලකනු ලබන දිනය පිළිබඳ නිවේදනය ගැසට්‌ පත්‍රයේ පළ
කරනු ලැබිය යුතු ය.

(6) සංස්ථාපිත මණ්ඩලයේ සාමාජිකයන්‌ සියලු අවස්ථාවන්‌ හි
දී සංස්ථාපිත මණ්ඩලයේ රීතිවලට යටත්‌ විය යුතුය.

8. සභාව විසින්‌ සාමාජිකයන්ගේ නම, ලිපිනය සහ අනෙකුත්‌
අත්‍යවශ්‍ය තොරතුරු ඇතුළත්‌ කළ යුතු සාමාජික නාමලේඛනයක්‌
පවත්වාගෙන යා යුතු ය.

9. (1) සංස්ථාපිත මණ්ඩලයට එහි ම අරමුදලක්‌ තිබිය යුතු ය.

(2) සංස්ථාපිත මණ්ඩලය සඳහා සහ සංස්ථාපිත මණ්ඩලය
වෙනුවෙන්‌, ත්‍යාග, රික්තවරණ, පරිත්‍යාග, සාමාජික මුදල්‌, දායක
මුදල්‌, ගාස්තු හෝ ප්‍රදාන වශයෙන්‌ ලැබුණ සියලු මුදල්‌ 6(ඇ)
වගන්තියේ විධිවිධානවලට යටත්ව, සභාව විසින්‌ අනුමත කළ
බැංකුවක හෝ ඊට වැඩි බැංකු සංඛ්‍යාවක සංස්ථාපිත මණ්ඩලයේ
බැරට තැන්පත්‌ කළ යුතු ය.

(3) මේ පනත යටතේ ස්වකීය බලතල, කාර්ය සහ කර්තව්‍ය
ක්‍රියාත්මක කිරීමේ දී, කිරීමේ දී සහ ඉටු කිරීමේ දී සංස්ථාපිත
මණ්ඩලය විසින්‌ දරනු ලබන යම්‌ වියදමක්‌ පියවීමට අවශ්‍ය සියලු
මුදල්‌ අරමුදලින්‌ ගෙවනු ලැබිය යුතු ය.

10. (1) සංස්ථාපිත මණ්ඩලයේ මුදල්‌ වර්ෂය ලිත්‌ වර්ෂය විය
යුතු ය.

(2) සංස්ථාපිත මණ්ඩලය විසින්‌ එහි ආදුයම සහ වියදම, වත්කම්‌
සහ බැරකම්‌ සහ සංස්ථාපිත මණ්ඩලයේ අනෙකුත්‌ සියලු ගනුදෙනු
පිළිබඳ නිසි ගිණුම්‌ තබා ගැනීමට සැලැස්විය යුතු ය.

(3) සංස්ථාපිත මණ්ඩලයේ ගිණුම්‌ සුදුසුකම්ලත්‌ විගණකවරයකු
විසින්‌ වාර්ෂිකව විගණනය කළ යුතු අතර, එම සුදුසුකම්ලත්‌
විගණකවරයා විසින්‌ සහතික කළ යුතු ය.

සාමාජික
නාමලේඛනය

සංස්ථාපිත
මණ්ඩලයේ
අරමුදල

ගිණුම්‌ සහ
විගණනය


වාර්ෂික වාර්තා

පදනම විසින්‌
ගෙවිය යුතු සහ
පදනමට අයවිය
යුතු ණය

8 2024 අංක 13 දරන සමාධි ප්‍රජා සංවර්ධන පදනම
(සංස්ථාගත කිරීමෙ) පනත

(4) මේ වගන්තියේ කාර්ය සඳහා '"සුදුසුකම්ලත්‌ විගණකවරයා '
යන්නෙන්‌ -

(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකු වන්නා වූ ද, ගණකාධිකාරීවරයකු වශයෙන්‌
වෘත්තියෙහි යෙදීම සඳහා ඒ ආයතනයේ සභාව විසින්‌ නිකුත්‌
කරන ලද සහතිකයක්‌ දරන්නා වූ ද, තැනැත්තකු; හෝ

(ආ) එක්‌ එක්‌ නේවාසික හවුල්කරු ශ්‍රී ලංකා වරලත්‌
ගණකාධිකාරීන්ගේ ආයතනයේ හෝ නීතියෙන්‌ පිහිටුවන
ලද වෙනත්‌ යම්‌ ආයතනයක හෝ සාමාජිකයකු වන්නා
වූ ද, ගණකාධිකාරිවරයකු වශයෙන්‌ වෘත්තියෙහි යෙදීම
සඳහා ඒ ආයතනයේ සභාව විසින්‌ නිකුත්‌ කරන ලද
සහතිකයක්‌ දරන්නා වූ ද, එවැනි වරලත්‌ ගණකාධිකාරී
සමාගමක්‌,

අදහස්‌ වේ.

11. (1) සභාව විසින්‌, එක්‌ එක්‌ මුදල්‌ වර්ෂය සඳහා සංස්ථාපිත
මණ්ඩලයේ කටයුතු පිළිබඳ වාර්තාවක්‌ සකස්‌ කරනු ලැබිය යුතු
අතර, සුදුසුකම්ලත්‌ විගණකවරයකු විසින්‌ සහතික කළ, විගණනය
කරන ලද ගිණුම්‌ ප්‍රකාශය ද සමග ඒ වාර්තාව, අධ්‍යාපනය විෂයය
පවරා ඇති අමාත්‍යවරයාගේ අමාත්‍යාංශයේ ලේකම්වරයා වෙත
සහ 1980 අංක 31 දරන ස්වේච්ඡා සමාජ සේවා සංවිධාන (ලියාපදිංචි
කිරීම හා අධීක්ෂණය කිරීම) පනත යටතේ පත්‌ කරන ලද ස්වේච්ඡා
සමාජ සේවා සංවිධාන රෙජිස්ට්‍රාර්වරයා වෙත, එම වාර්තාව අදාළ
වන වර්ෂයට පසුව එළැඹෙන වර්ෂයේ සය මසක්‌ ඉකුත්වීමට පෙර
භාර දිය යුතු ය.

(2) මුදල්‌ වර්ෂය තුළ සංස්ථාපිත මණ්ඩලය වෙත විදේශීය හා
දේශීය වශයෙන්‌ ලැබුණු මුදල්‌ පිළිබඳ වෙනම ගිණුම්‌ ප්‍රකාශයක්‌ (1)
වන උපවගන්තියේ සඳහන්‌ වාර්තාව සමග ඇමිණිය යුතු ය.

12. මේ පනත ක්‍රියාත්මක වීම ආරම්භ වන දිනට පෙරාතුව ම
වූ දිනයේ දී පදනම විසින්‌ ගෙවිය යුතු ණය සහ බැරකම්‌ මෙයින්‌
සංස්ථාපනය කරනු ලබන සංස්ථාපිත මණ්ඩලය විසින්‌ ගෙවිය යුතු
අතර, එදිනට පදනමට අයවිය යුතු සියලු ණය සහ පදනමට ගෙවිය
යුතු සාමාජික මුදල්‌ සහ දායක මුදල්‌ මේ පනතේ කාර්ය සඳහා
සංස්ථාපිත මණ්ඩලයට ගෙවිය යුතු ය.


2024 අංක 13 දරන සමාධි ප්‍රජා සංවර්ධන පදනම 9

(සංස්ථාගත කිරීමෙ) පනත

13. මේ පනතේ සහ වෙනත්‌ යම්‌ ලිඛිත නීතියක විධිවිධානවලට
යටත්ව, යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමේන්තු
නීයාදනයක්‌ ප්‍රකාර හෝ අන්‍යාකාරයකින්‌ සංස්ථාපිත මණ්ඩලය
සතුවන යම්‌ චංචල හෝ නිශ්චල දේපළක්‌ අත්කර ගැනීමට සහ
දැරීමට නීතියෙන්‌ සංස්ථාපිත මණ්ඩලයට හැකියාව සහ බලය තිබිය
යුතු ය. එසේම එවැනි සියලු දේපළ විකිණීමට, උකස්‌ කිරීමට, බදු
දීමට, හුවමාරු කිරීමට හෝ අන්‍යාකාරයකින්‌ නීයාදනය කිරීමට
බලය ඇතිව, 7 වන වගන්තිය යටතේ සාදනු ලබන සංස්ථාපිත
මණ්ඩලයේ රීතිවලට යටත්ව, මේ පනතේ කාර්ය සඳහා සංස්ථාපිත
මණ්ඩලය විසින්‌ එකී සියලු දේපළ දරනු ලැබිය යුතු ය.

14, කවර ආකාරයකින්‌ හෝ ලබා ගන්නා සංස්ථාපිත මණ්ඩලයේ
මුදල්‌ සහ දේපළ සංස්ථාපිත මණ්ඩලයේ පරමාර්ථ ප්‍රවර්ධනය කිරීම
සඳහා ම පමණක්‌ අදාළ කරගත යුතු අතර, ඉන්‌ කිසිදු කොටසක්‌
ලාභාංශ, ප්‍රසාද දීමනා හෝ ලාභ වශයෙන්‌ හෝ කවර හෝ
අන්‍යාකාරයකින්‌ සංස්ථාපිත මණ්ඩලයේ සාමාජිකයන්ට සෘජුව හෝ
වක්‍රව ගෙවීම හෝ පැවරීම නොකළ යුතු ය.

15. (1) සභාවේ සාමාජිකයන්‌ දෙදෙනකු ඉදිරිපිට දී මිස,
සංස්ථාපිත මණ්ඩලයේ මුද්‍රාව කිසියම්‌ සාධන පත්‍රයකට තබනු
නොලැබිය යුතු අතර, ඔවුන්‌ දෙදෙනා තමන්‌ පැමිණ සිටින බවට
සලකුණක්‌ වශයෙන්‌ එකී සාධන පත්‍රයෙහි තම නම අත්සන්‌ කළ
යුතු ය. ඒ අත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකුගේ
අත්සන්‌ කිරීමට පරිබාහිරව විය යුතු ය.

(2) සංස්ථාපිත මණ්ඩලයේ මුද්‍රාව, සභාව විසින්‌ තීරණය කරනු ලැබිය
හැකි පරිදි සභාවේ යම්‌ ධුර දරන්නකු භාරයේ තිබිය යුතු ය.

16. (1) සංස්ථාපිත මණ්ඩලය විසුරුවා හැරීමේ දී එහි සියලු
ණය සහ බැරකම්‌ පියවීමෙන්‌ පසු කවර හෝ යම්‌ දේපළක්‌ ඉතිරි වී
තිබුණහොත්‌, ඒ දේපළ සංස්ථාපිත මණ්ඩලයේ සාමාජිකයන්‌ අතර
බෙදනු නොලැබිය යුතු අතර, සංස්ථාපිත මණ්ඩලයේ පරමාර්ථවලට
සමාන පරමාර්ථ ඇත්තා වූ ද, ස්වකීය රීති අනුව යම්‌ ආදායමක්‌
හෝ දේපළක්‌ ස්වකීය සාමාජිකයන්‌ අතර බෙදීම තහනම්‌ වන්නා
වූ ද වෙනත්‌ ආයතනයකට එම දේපළ දීම හෝ පැවරීම කරනු
ලැබිය යුතු ය.

සංස්ථාපිත
මණ්ඩලය විසින්‌
චංචල සහ නිශ්චල
දේපළ දැරිය හැකි
බව

මුදල්‌ සහ දේපළ
අදාළ කර ගැනීම

සංස්ථාපිත
මණ්ඩලයේ මුද්‍රාව

විසුරුවා හැරීමේ දී
ඉතිරිවන දේපළ


10 2024 අංක 13 දරන සමාධි ප්‍රජා සංවර්ධන පදනම
(සංස්ථාගත කිරීමෙ) පනත

(2) (1) වන උපවගන්තියේ කාර්යය සඳහා සුදුසු ආයතනය,
සංස්ථාපිත මණ්ඩලය විසුරුවා හැරීමට පෙරාතුවම සංස්ථාපිත
මණ්ඩලයේ සාමාජිකයින්‌ විසින්‌ මහා සභා රැස්වීමක දී ඊට පැමිණ
ඡන්දය දෙන සාමාජිකයන්ගේ බහුතර ඡන්දයෙන්‌ තීරණය කරනු

ලැබිය යුතු ය.
ජනරජයේ 17. මේ පනතේ ඇතුළත්‌ කිසිවකින්‌ ජනරජයේ හෝ යම්‌ රාජ්‍ය
අයිතිවාසිකම මණ්ඩලයක හෝ වෙනත්‌ යම්‌ සංස්ථාවක අයිතිවාසිකම්වලට හානියක්‌
ආරක්ෂා කිරීම
හෝ බලපෑමක්‌ නොවිය යුතු ය.
අර්ථ නිරුපණය 18. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස,
මේ පනතෙහි-

"බැංකුව" යන්නෙන්‌, 1988 අංක 30 දරන බැංකු පනතේ
විධිවිධාන යටතේ බලපත්‍රලාභී බැංකුවක්‌ අදහස්‌
වේ;

"නීතිය" යන්නට, ශ්‍රී ලංකා ප්‍රජාතාන්ත්‍රික සමාජවාදී
ජනරජයේ ආණ්ඩුක්‍රම ව්‍යවස්ථාවෙන්‌ එම යෙදුමට
දී ඇති අර්ථයම තිබිය යුතු ය; සහ

"ලිඛිත නීතිය” යන්නෙන්‌, යම්‌ කිසි නීතියක්‌ සහ අනු
නීතියක්‌ අදහස්‌ වන අතර, පළාත්‌ සභාවක්‌ විසින්‌
සාදන ලද ප්‍රඥප්ති සහ එම ප්‍රඥප්ති යටතේ සාදන
ලද නියෝග, යම්‌ නීතියක්‌ යටතේ නියම, ප්‍රකාශන,
ඊති, අතුරු ව්‍යවස්ථා සහ නියෝග සැදීමට හෝ
නිකුත්‌ කිරීමට බලය හෝ අධිකාරය ඇති යම්‌
මණ්ඩලයක්‌ හෝ තැනැත්තකු විසින්‌ සාදන ලද
හෝ නිකුත්‌ කරන ලද නියම, ප්‍රකාශන, රීති, අතුරු
ව්‍යවස්ථා සහ නියෝග ඊට ඇතුළත්‌ වේ.

අනනුකූලතාවක්‌ 19. මේ පනතේ සිංහල සහ දෙමළ භාෂා පාඨ අතර යම්‌

ඇති වූ විට සිංහල අනනුකූලතාවක්‌ ඇතිවුවහොත්‌, එවිට සිංහල භාෂා පාඨය
බලපැවැත්විය යුතු බලපැවැත්විය යුතු ය.
බව


පාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,
රජයේ මුද්‍රණාලයේ පිහිටි "ප්‍රකාශන පියස” හි දී මිල දී ගත හැකි ය.
