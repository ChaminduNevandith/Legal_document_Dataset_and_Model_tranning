ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2010 අංක 19 දරන මරණ ලියාපදිංචි කිරීමෙ
(තාවකාලික විධිවිධාන) පනත

[සහතිකය සටහන්‌ කළේ 2010 දෙසැමබර්‌ මස 10 වැනි දින]

ආණ්ඩුවේ නියමය පරිදි මුද්‍රණය කරන ලදී.

2010 දෙසැම්බර්‌ මස 10 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.

මිළ : රු. 8.00 යි. තැපැල්‌ ගාස්තුව : රු. 20.00 යි.


2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පනත

[සහතිකය සටහන්‌ කළේ 2010 දෙසැම්බර්‌ මස 10 වන දින]
එල්‌.ඩී.-_ඕ. 36/2008

ජාතික මටටමෙ බරපතල ප්‍රතිවිපාක සහිත ත්‍රස්තවාදී හෝ රාජ්‍ය
විරෝධී ක්‍රියාකාරකමවල හෝ ජන කැළඹීමවල ප්‍රතිඵලයක්‌
වශයෙන්‌ අතුරුදහන්‌ වී ඇති බවට වාර්තා කර ඇති
තැනැත්තන්ගේ ද, ජාතික මටටමෙ බරපතල ප්‍රතිවිපාක සහිත
ස්වාභාවික ව්‍යසනයක්‌ හෝ විපත්තියක්‌ මරණයට හේතුව
වශයෙන්‌ සෘජුව ම ආරෝපණය කළ හැකි තැනැත්තන්ගේ ද,
මරණ ලියාපදිංචි කිරීම සඳහා සහ ඊට සමබන්ධ හෝ ආනුෂංගික
කාරණා සඳහා විධිවිධාන සැලැස්වීම පිණිස වූ පනතකි.

ශ්‍රී ලංකාවේ ඇති වූ ත්‍රස්තවාදී හෝ රාජ්‍ය විරෝධී ක්‍රියාකාරකම්‌
හෝ ජන කැළඹීම්‌ හේතුකොටගෙන උද්ගත වූ සිවිල්‌ කෝලාහලවල
දී නොයෙක්‌ තැනැත්තන්‌ මියගොස්‌ හෝ අතුරුදහන්‌ වී ඇති බවට
වාර්තා වී ඇති හෙයින්‌ ද :

ජාතික ප්‍රමාණයේ ස්වාභාවික ව්‍යසනවලට හෝ විපත්තිවලට මුහුණ
පෑමෙන්‌ නොයෙක්‌ තැනැත්තන්‌ මරණයට පත්‌ වී ඇති
හෙයින්‌ ද :

ඉහත ගණනය කරනු ලැබූ අවස්ථාවල දී සිදු වූ එවැනි මරණ,
උප්පැන්න සහ මරණ ලියාපදිංචි කිරීමේ පනතේ විධිවිධාන යටතේ
ලියාපදිංචි කිරීමට බාධාවන්‌ වන ඇතැම්‌ ප්‍රායෝගික දුෂ්කරතා පවත්නා
හෙයින්‌ ද :

එවැනි මරණ ලියාපදිංචි කිරීමට අවශ්‍ය පියවර ගැනීමට විධිවිධාන
සලසනු පිණිස නීති පැනවීමට දැන්‌ අවශ්‍ය වී ඇති හෙයින්‌ ද :

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව
විසින්‌ මෙසේ පනවනු ලැබේ :~~~

1. (1) මේ පනත 2010 අංක 19 දරන මරණ ලියාපදිංචි කිරීමේ
(තාවකාලික විධිවිධානා පනත යනුවෙන්‌ හඳුන්වනු ලැබේ. මේ
පනතේ විධිවිධාන, මේ පනත ක්‍රියාත්මක වීම ආරම්භ වන දිනයේ
සිට වර්ෂ තුනක කාලයක්‌ ක්‍රියාත්මකව පවතින්නේ ය.

(2) (1) වන උපවගන්තියේ කුමක්‌ සඳහන්‌ වුව ද, මේ පනත
ක්‍රියාත්මකව පැවතීමට නියමිත යම්‌ කාල සීමාවක්‌ ඉකුත්‌ වීමට එක්‌
මාසයකට නොඅඩු කාලයකට පෙරාතුව අමාත්‍යවරයා විසින්‌ ගැසට්‌
පත්‍රයේ පළ කරනු ලබන නියමයක්‌ මගින්‌, පනත ක්‍රියාත්මකව
පැවතීමට නියමිත කාල සීමාව දීර්ඝ කරනු ලැබිය හැකි ය :

පූර්විකාව.

ලුහුඬු නාමය,
පනත ක්‍රියාත්මකව
පවත්නා කාලය
'සහ එම කාලය

දීර්ඝ කිරීම.


ත්‍රස්තවාදී
ක්‍රියාකාරකම්‌ ආදිය
හේතුවෙන්‌
අතුරුදහන්‌ වූ
තැනැත්තකූ
සම්බන්ධයෙන්‌
මරණ සහතිකයක්‌
ඉල්ලුම්‌ කළ
හැක්කේ කවුරුන්‌
විසින්‌ ද යන වග
'සහ ඊට අදාළ
කාර්ය පටිපාටිය.

අතිරේක කරුණු
සැපයිය යුතු බව.

2 2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පජනත

එසේ වුව ද, එම යම්‌ දීර්ඝ කිරීමක්‌, කිසිදු එක්‌ අවස්ථාවක දී
අවුරුදු දෙකක කාල සීමාවකට වඩා වැඩි නොවිය යුතු ය.

(3) (2) වන උපවගන්තිය ප්‍රකාරව ප්‍රදානය කරන ලද යම්‌ දීර්ඝ
කිරීමක දිනය පිළිබඳ දැන්වීම ගැසට්‌ පත්‍රයේ පළ කරනු ලැබිය

] වන කොටස

ත්‍රස්තවාදී හෝ රාජ්‍ය විරෝධී ක්‍රියාකාරකම්‌ හෝ ජන කැළඹීම්‌
හේතුවෙන්‌ අතුරුදහන්‌ වී ඇති තැනැත්තන්ගේ
මරණ ලියාපදිංචි කිරීම

2. (1) යම්‌ තැනැත්තකු අතුරුදහන්‌ වී ඇති බවට වාර්තා වන
සහ ඔහු ජීවත්ව සිටියේ නම්‌ ඔහු ගැන ස්වාභාවිකව අසන්නට
ලැබෙන්නේ යම්‌ තැනැත්තන්ට ද ඒ තැනැත්තන්ට එක්‌ අවුරුද්දක්‌
ඉක්මවන කාලයක්‌ තුළ දී ඔහු ගැන අසන්නට ලැබී නොමැති සහ
ඔහුගේ අතුරුදහන්‌ වීම ශ්‍රී ලංකාවේ සිදු වෙමින්‌ පැවති ත්‍රස්තවාදී
හෝ රාජ්‍ය විරෝධී ක්‍රියාකාරකමකට හෝ ජන කැළඹීමකට
ආරෝපණය කරනු ලැබිය හැකි අවස්ථාවක, ඔහු මියගොස්‌ ඇතැයි
ඔහුගේ ළඟ ම ඥාතියකු තරයේ ම විශ්වාස කරන්නේ නම්‌, ඒ
තැනැත්තාගේ මරණය, උප්පැන්න සහ මරණ ලියාපදිංචි කිරීමේ
පනත යටතේ ලියාපදිංචි කිරීම පිණිස සහ ඔහු සම්බන්ධයෙන්‌
මරණ සහතිකයක්‌ තමා වෙත නිකුත්‌ කරවා ගැනීම පිණිස, මෙහි
මින්‌ මතු විධිවිධාන සලස්වා ඇති ආකාරයෙන්‌ ඒ ළඟ ම ඥාතියා
විසින්‌ ඉල්ලීමක්‌ කරනු ලැබිය හැකි ය.

(2) මේ වගන්තිය යටතේ වූ ඒ සෑම ඉල්ලීමක්‌ ම මේ පනතේ
උපලේඛනයේ නිශ්චිතව දැක්වෙන ආකෘතියට සාරානුකූල විය යුතු
අතර රෙජිස්ට්‍රාර්‌ ජනරාල්වරයා වෙත හෝ ඒ තැනැත්තා අවසන්‌
වරට පදිංචිව සිටි හෝ ඔහුගේ ස්ථිර වාසස්ථානය පිහිටි දිස්ත්‍රික්කයේ
උප්පැන්න හා මරණ පිළිබඳ දිස්ත්‍රික්‌ රෙජිස්ට්‍රාර්වරයා වෙත හෝ
ඉදිරිපත්‌ කළ යුතු ය.

3. මේ පනත යටතේ වූ සෑම ඉල්ලීමක්‌ ම, මරණය ලියාපදිංචි
කිරීමට අපේක්ෂා කරන්නේ යම්‌ තැනැත්තකුගේ ද, ඒ තැනැත්තා
මියගොස්‌ ඇති බව තමාට විශ්වාස කිරීමට ඇති හේතු සඳහන්‌
කරනු ලබන ඉල්ලුම්කරුගේ දිවුරුම්‌ ප්‍රකාශයක්‌ මගින්‌ එකී ඉල්ලුම්කරු
විසින්‌ තහවුරු කරනු ලැබිය යුතු අතර, මරණය ලියාපදිංචි කිරීමට
අපේක්ෂා කරනු ලබන්නේ යම්‌ තැනැත්තකුගේ ද, ඒ තැනැත්තා


2010 අංක 19 දරන මරණ ලියාපදිංචි කිරීමෙ 3
(තාවකාලික විධිවිධානා පනත

අවුරුදු එකකට වැඩි කාලයක්‌ තුළ ජීවතුන්‌ අතර සිටිනු තමා දැක
නැති බව හෝ ඔහු ගැන අසා නැති බව ස්ථිර කරමින්‌ ඒ තැනැත්තා
අවසන්‌ වරට පදිංචිව සිටි හෝ ඔහුගේ ස්ථිර වාසස්ථානය පිහිටි
ග්‍රාම නිලධාරී කොට්ඨාසයේ ග්‍රාම නිලධාර්ගෙන්‌ ලබා ගත්‌ වාර්තාවක්‌
සහ ඒ ඉල්ලීම තහවුරු කරන වෙනත්‌ යම්‌ සාක්ෂි ද සමඟ ඒ
ඉල්ලීම ඉදිරිපත්‌ කරනු ලැබිය යුතු ය.

4. මේ පනත යටතේ ඉල්ලීමක්‌ ලැබුණු විට, අවස්ථාවෝචිත
පරිදි, රෙජිස්ට්‍රාර්‌ ජනරාල්වරයා විසින්‌ හෝ දිස්ත්‍රික්‌ රෙජිස්ට්‍රාරවරයා
විසින්‌ ඒ ඉල්ලීමේ පිටපතක්‌ තමාගේ කාර්යාලයේ දැන්වීම්‌ පුවරුවේ
ද, මරණය ලියාපදිංචි කිරීමට අපේක්ෂා කරනු ලබන්නේ යම්‌
තැනැත්තකුගේ ද, ඒ තැනැත්තා අවසන්‌ වරට පදිංචිව සිටි හෝ
ඔහුගේ ස්ථිර වාසස්ථානය පිහිටි ග්‍රාම නිලධාරී කොට්ඨාසයේ ග්‍රාම
නිලධාරීගේ කාර්යාලයේ ද, සති දෙකක කාලයක්‌ ප්‍රදර්ශනය කර
තැබීමට සැලැස්විය යුතු ය.

5. මේ පනත යටතේ වූ ඉල්ලීමක පිටපතක්‌ 4 වන වගන්තියේ
විධිවිධාන සලස්වා ඇති ආකාරයට පළමු වරට ප්‍රදර්ශනය කරන
ලද දිනයේ සිට එක්‌ මාසයක්‌ ඇතුළත දී ඒ ඉල්ලීම අදාළ වන
තැනැත්තාගේ මරණය ලියාපදිංචි කිරීම සම්බන්ධයෙන්‌ යම්‌
තැනැත්තකුට ඇති විරෝධතා ඒ තැනැත්තා විසින්‌, අවස්ථාවෝචිත
පරිදි, රෙජිස්ට්‍රාර්‌ ජනරාල්වරයා වෙත හෝ දිස්ත්‍රික්‌ රෙජිස්ට්‍රාර්වරයා
වෙත ලියවිල්ලකින්‌ ඉදිරිපත්‌ කරනු ලැබිය හැකි අතර, එසේ විරෝධය
පෑමට හේතු පැහැදිලිව දක්වමින්‌ ඒ විරෝධය පාන්නා විසින්‌ සහ
වෙනත්‌ යම්‌ තැනැත්තකු විසින්‌ ඉදිරිපත්‌ කරනු ලබන දිවුරුම්‌
ප්‍රකාශයක්‌ මගින්‌ ඒ විරෝධතා තහවුරු කරනු ලැබිය යුතු ය.

6. (1) ඉල්ලීමකට විරෝධතා ඉදිරිපත්‌ කිරීම සඳහා ඉඩ දී ඇති එක්‌
මාසයක කාලසීමාව ඉකුත්‌ වූ පසු, ඒ ඉල්ලීම තහවුරු කිරීම පිණිස ඇති
සාක්ෂි සහ යම්‌ විරෝධතා ඇත්නම්‌ ඒ විරෝධතා ද, ඒ විරෝධතා
තහවුරු කිරීමට ඇති සාක්ෂි ද සමග, අවස්ථාවෝචිත පරිදි, ඒ ඉල්ලීම
රෙජිස්ට්‍රාර්‌ ජනරාල්වරයා විසින්‌ හෝ දිස්ත්‍රික්‌ රෙජිස්ට්‍රාර්වරයා විසින්‌
සලකා බැලිය යුතු අතර, ඔහු විසින්‌ අවශ්‍ය යයි සලකන යම්‌
පරීක්ෂණයකින්‌ පසු ඉල්ලීමේ සඳහන්‌ කරුණුවල සත්‍යතාව පිළිබඳ
තමා සැහීමකට පත්‌ වන්නේ නම්‌, ඒ ඉල්ලීමට ඉඩ දිය යුතු ය. ඉල්ලීම
දිස්ත්‍රික්‌ රෙජිස්ට්‍රාරවරයා වෙත කර ඇති අවස්ථාවක දී, ඉහත කී පරිදි වූ
ඒ පර්ක්ෂණය අවසන්‌ කිරීමෙන්‌ පසුව ඔහුට නිසැකව ම දැන ගැනීමට
හැකි වූ පරිදි, උප්පැන්න සහ මරණ ලියාපදිංචි කිරීමේ පනත යටතේ
ලියාපදිංචි කිරීමට අවශ්‍ය වන්නා වූ ඒ මරණය පිළිබඳ විස්තර සඳහන්‌
කරමින්‌ තමාගේ අත්සන යටතේ වූ වාර්තාවක්‌ ඒ දිස්ත්‍රික්‌ රෙජිස්ට්‍රාරවරයා
විසින්‌ රෙජිස්ට්‍රාර ජනරාල්වරයා වෙත යැවිය යුතු ය.

ඉල්ලුම්‌ පත්‍රය
ප්‍රදර්ශනය කර
තැබීම.

ලියාපදිංචි කිරීමට
විරෝධය දැක්වීම.

මරණය ලියාපදිංචි
කිරීම.


සහතිකයක්‌ නිකුත්‌
කිරීම ප්‍රතික්ෂේප
කිරීම ආදියට
විරුද්ධව
අභියාචනය.

4 2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පජනත

(2) (1) වන උපවගන්තිය යටතේ වූ වාර්තාව ලැබීමෙන්‌ පසු 7
වන වගන්තිය යටතේ රෙජිස්ට්‍රාර්‌ ජනරාල්වරයා වෙත පවරා ඇති
බලතල ක්‍රියාත්මක කරමින්‌ යම්‌ වාර්තාවක්‌ ඔහු විසින්‌ අවලංගු
කරනු ලබන අවස්ථාවක දී හැර, ඒ වාර්තාවේ නිශ්චිතව සඳහන්‌
කර ඇති විස්තර රෙජිස්ට්‍රාර්වරයකු විසින්‌ උප්පැන්න සහ මරණ
ලියාපදිංචි කිරීමේ පනත යටතේ පවත්වාගෙන යන මරණ
ලේඛනයෙහි ඇතුළත්‌ කර ඒ තැනැත්තා සඳහා මරණ සහතිකයක්‌
නිකුත්‌ කරන ලෙස, නිසි රෙජිස්ට්‍රාර්වරයකුට විධාන කරමින්‌
රෙජිස්ට්‍රාර්‌ ජනරාල්වරයා විසින්‌ නියමයක්‌ කළ යුතු ය.

(3) උප්පැන්න සහ මරණ ලියාපදිංචි කිරීමේ පනත යටතේ තමා
විසින්‌ පවත්වාගෙන යනු ලබන මරණ ලේඛනයෙහි අදාළ මරණය
සම්බන්ධයෙන්‌ වූ විස්තර ඇතුළත්‌ කර ඒ තැනැත්තා සඳහා මරණ
සහතිකයක්‌ නිකුත්‌ කරන ලෙස විධාන කරමින්‌ (2) චන උපවගන්තිය
යටතේ වූ නියමයක්‌ රෙජිස්ට්‍රාර්වරයකුට ලැබුණ විට, ඒ
රෙජිස්ට්‍රාර්වරයා විසින්‌ ඒ විස්තර ඒ ලේඛනයෙහි වහා ම ඇතුළත්‌
කොට ලේඛනයෙහි නියම ස්ථානයෙහි තම අත්සන යොදා මරණ
සහතිකය නිකුත්‌ කළ යුතු ය.

(4) රෙජිස්ට්‍රාර්‌ ජනරාල්වරයා විසින්‌ (2) වචන උපවගන්තිය යටතේ
කරනු ලැබූ ලිඛිත නියමය අදාළ ලියාපදිංචි කිරීමේ සටහනේ
අනුපිටපතට ඇමිණිය යුතු අතර රෙජිස්ට්‍රාර ජනරාල්වරයාගේ භාරයේ
ඔහුගේ කාර්යාලයේ තබා ගැනීම සඳහා ඔහු වෙත යැවීම පිණිස,
එකී නියමය අමුණන ලද අනුපිටපත රෛජිස්ට්‍රාර්වරයා විසින්‌ නිසි
දිස්ත්‍රික්‌ රෙජිස්ට්‍රාර්වරයා වෙත යැවිය යුතු ය.

7. මේ පනතේ 6 වන වගන්තිය යටතේ, තමාට මරණ සහතිකයක්‌
නිකුත්‌ කිරීම ප්‍රතික්ෂේප කරමින්‌ දිස්ත්‍රික්‌ රෙජිස්ට්‍රාර්වරයකු විසින්‌
කරන ලද තීරණයකින්‌ අතෘප්තියට පත්‌ යම්‌ ඉල්ලුම්කරුවකු විසින්‌
හෝ මරණ සහතිකයක්‌ නිකුත්‌ කිරීමට විරුද්ධව මේ පනතේ 5 වන
වගන්තිය යටතේ තම විරෝධතා ඉදිරිපත්‌ කර තිබිය දී එකී සහතිකය
නිකුත්‌ කිරීමට දිස්ත්‍රික්‌ රෙජිස්ට්‍රාරවරයා ගත්‌ තීරණයකින්‌ අතෘප්තියට
පත්‌ යම්‌ තැනැත්තකු විසින්‌, අවස්ථාවෝචිත පරිදි, එකී ප්‍රතික්ෂේප
කිරීමට හෝ සහතිකය නිකුත්‌ කිරීමට විරැද්ධව අභියාචනයක්‌,
අවස්ථාවොෝචිත පරිදි, එම ප්‍රතික්ෂේප කිරීම හෝ සහතිකය නිකුත්‌
කිරීම පිළිබඳව වූ දැන්වීමේ දින සිට මාසයක්‌ ඇතුළත දී රෙජිස්ට්‍රාර්‌
ජනරාල්වරයාට ඉදිරිපත්‌ කරනු ලැබිය හැකි ය. ඉදිරිපත්‌ කර ඇති
කරුණු රෙජිස්ට්‍රාර්‌ ජනරාල්වරයා විසින්‌ සමාලෝචනය කිරීමෙන්‌
පසු, අවස්ථාවෝචිත පරිදි, දිස්ත්‍රික්‌ රෙජිස්ට්‍රාර්වරයාගේ තීරණය


2010 අංක 19 දරන මරණ ලියාපදිංචි කිරීමෙ 5
(තාවකාලික විධිවිධානා පනත

ස්ථිර කිරීම හෝ 6 වන වගන්තිය යටතේ සහතිකයක්‌ නිකුත්‌ කරන
ලෙස ඒ දිස්ත්‍රික්‌ රෙජිස්ට්‍රාරවරයාට විධාන කිරීම හෝ 6 වන වගන්තිය
යටතේ දිස්ත්‍රික්‌ රෙජිස්ට්‍රාර්වරයා විසින්‌ නිකුත්‌ කරන ලද වාර්තාව
ප්‍රතික්ෂේප කිරීම හෝ රෙජිස්ට්‍රාර්‌ ජනරාල්වරයා විසින්‌ කරනු ලැබිය
හැකි ය.

8. (1) (393 වන අධිකාරය වූ) පරීක්ෂණ කොමිෂන්‌ සභා පනත
යටතේ පත්‌ කරනු ලබන කොමිෂන්‌ සභාවක්‌ විසින්‌ හෝ ජාතික
රාජ්‍ය සභාවේ 1978 අංක 7 දරන විශේෂ ජනාධිපති කොමිෂන්‌ සභා
පනත යටතේ පිහිටුවන ලද විශේෂ ජනාධිපති පරීක්ෂණ කොමිෂන්‌
සභාවක්‌ විසින්‌, යම්‌ තැනැත්තකු අතුරුදහන්‌ වී ඇති බවට නැතහොත්‌
සොයාගත නොහැකි බවට තොරතුරු අනාවරණය කරගනු ලැබූ
අවස්ථාවක දී, උප්පැන්න සහ මරණ ලියාපදිංචි කිරීමේ පනත
යටතේ ඒ තැනැත්තාගේ මරණය ලියාපදිංචි කරන ලෙස සහ ඒ
තැනැත්තාගේ මරණ සහතිකය තමා වෙත නිකුත්‌ කරන ලෙස
ඉල්ලීමක්‌, මේ පනතේ උපලේඛනයේ දක්වා ඇති ආකෘති පත්‍රයට
සාරානුකූලව, ඒ තැනැත්තාගේ ළඟ ම ඥාතියා විසින්‌ රෙජිස්ට්‍රාර්‌
ජනරාල්වරයා වෙත හෝ ඒ තැනැත්තා අන්තිමට පදිංචිව සිටි හෝ
ඔහුගේ ස්ථිර වාසස්ථානය පිහිටි දිස්ත්‍රික්කයේ උප්පැන්න සහ මරණ
පිළිබඳ දිස්ත්‍රික්‌ රෙජිස්ට්‍රාර්වරයා වෙත ඉදිරිපත්‌ කළ හැකි ය. එවැනි
සෑම ඉල්ලීමක්‌ සමඟ ම, එකී ඉල්ලුම්කරු විසින්‌ 3 වන වගන්තිය
ප්‍රකාර දෙනු ලබන දිවුරැම්‌ ප්‍රකාශයක්‌ සහ අවස්ථාවොචිත පරිදි, ඒ
තැනැත්තාට අදාළව පරීක්ෂණ කොමිෂන්‌ සභාව හෝ විශේෂ
ජනාධිපති පරීක්ෂණ කොමිෂන්‌ සභාව අනාවරණය කරගත්‌
කරුණුවල සහතික කළ පිටපතක්‌ ද අමුණා තිබිය යුතු ය.

(2) දිස්ත්‍රික්‌ රෙජිස්ට්‍රාර්වරයා වෙත (1) වන උපවගන්තිය යටතේ
වූ ඉල්ලීමක්‌ ලැබුණු විට, මේ පනතේ පෙරාතුව වූ විධිවිධානවල
පටහැනිව කුමක්‌ සඳහන්ව තිබුණ ද, ඉල්ලුම්‌ පත්‍රයෙන්‌ සහ ඊට
අමුණා තිබුණු දිවුරුම්‌ ප්‍රකාශයෙන්‌ හා අනාවරණය කරගත්‌
කරුණුවලින්‌ නිසැකව ම දැන ගැනීමට තමාට හැකි වූ ද, උප්පැන්න
සහ මරණ ලියාපදිංචි කිරීමේ පනත යටතේ ඒ මරණය ලියාපදිංචි
කිරීමට අවශ්‍ය වන්නා වූ ද, විස්තර සඳහන්‌ කරමින්‌ තම අත්සන
යටතේ වූ වාර්තාවක, එකී දිස්ත්‍රික්‌ රෙජිස්ට්‍රාර්වරයා විසින්‌ වහා ම
රෙජිස්ට්‍රාර්‌ ජනරාල්වරයා වෙත යැවිය යුතු ය.

පරීක්ෂණ
කොමිෂන්‌ සභාවක්‌
හෝ විශේෂ
ජනාධිපති
පරීක්ෂණ
කොමිෂන්‌ සභාවක්‌
විසින්‌ අනාවරණය
කරගත්‌ තොරතුරු
අදාළ වන
තැනැත්තන්ගේ
මරණය ලියාපදිංචි
කිරීමට අදාළ
විශේෂ කාර්ය
පටිපාටිය.


*“ජාතික
ව්‍යසනපාත්‍ර
ප්‍රදේශ” රෙජිස්ට්‍රාර්‌
ජනරාල්වරයා
විසින්‌ ප්‍රකාශයට
පත්‌ කළ හැකි බව.

6 2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පජනත

(3) රෙජිස්ට්‍රාර්‌ ජනරාල්වරයා වෙත (2) වන උපවගන්තිය යටතේ
වූ වාර්තාවක්‌ ලැබුණු විට, එකී වාර්තාවේ නිශ්චිතව සඳහන්‌ විස්තර,
නිසි රෙජිස්ට්‍රාර්වරයා විසින්‌ උප්පැන්න සහ මරණ ලියාපදිංචි කිරීමේ
පනත යටතේ පවත්වාගෙන යනු ලබන මරණ ලියාපදිංචි කිරීමේ
ලේඛනයේ ලියාපදිංචි කර ඒ තැනැත්තා සම්බන්ධයෙන්‌ මරණ
සහතිකයක්‌ නිකුත්‌ කරන ලෙස ඒ රෙජිස්ට්‍රාරවරයාට විධාන කෙරෙන
නියමයක්‌ රෙජිස්ට්‍රාර්‌ ජනරාල්වරයා විසින්‌ කළ යුතු ය.

(4) උප්පැන්න සහ මරණ ලියාපදිංචි කිරීමේ පනත යටතේ පවත්වා
ගෙන යනු ලබන ලේඛනයේ එකී මරණයට අදාළ විස්තර ඇතුළත්‌
කරන ලෙස විධාන කරමින්‌ (3) වන උපවගන්තිය යටතේ නියමයක්‌
රෙජිස්ට්‍රාර්වරයාට ලැබුණ විට, ඒ රෙජිස්ට්‍රාර්වරයා විසින්‌ වහා ම
එම විස්තර එම ලේඛනයේ ඇතුළත්‌ කොට නිසි ස්ථානයේ අත්සන්‌
කළ යුතු ය.

(5) රෙජිස්ට්‍රාර්‌ ජනරාල්වරයා විසින්‌ (3) වන උපවගන්තිය යටතේ
කරනු ලැබූ ලිඛිත නියමය අදාළ ලියාපදිංචි කිරීමේ සටහනේ
අනුපිටපතට ඇමිණිය යුතු අතර, එය රෙජිස්ට්‍රාර ජනරාල්වරයාගේ
භාරයේ ඔහුගේ කාර්යාලයේ තබා ගැනීම සඳහා ඔහු වෙත යැවීම
පිණිස, එකී නියමය අමුණන ලද අනුපිටපත රෙජිස්ට්‍රාර්වරයා විසින්‌
නිසි දිස්ත්‍රික්‌ රෙජිස්ට්‍රාර්වරයා වෙත යැවිය යුතු ය.

(6) (1) වන උපවගන්තිය යටතේ වූ ඉල්ලීමක්‌ රෙජිස්ට්‍රාර්‌
ජනරාල්වරයා වෙත කර ඇති අවස්ථාවක, (2) වන හා (5) වන
උපවගන්තිවල දිස්ත්‍රික්‌ රෙජිස්ට්‍රාර්වරයා සම්බන්ධයෙන්‌ කර ඇති
සඳහන්‌ කිරීමක්‌ පිළිබඳ විධිවිධාන, අවශ්‍ය වෙනස්‌ කිරීම්‌ සහිතව,
රෙජිස්ට්‍රාර්‌ ජනරාල්වරයා සම්බන්ධයෙන්‌ කර ඇති සඳහනක්‌ ලෙස

අදාළ විය යුතු ය.
11 වන කොටස

ස්වාභාවික ව්‍යසන හෝ විපත්ති හේතුවෙන්‌ අතුරුදහන්‌ වී ඇති
තැනැත්තන්ගේ මරණ ලියාපදිංචි කිරීම

9. මුළු ශ්‍රී ලංකාවට ම හෝ ශ්‍රී ලංකාවේ ඇතැම්‌ ප්‍රදේශවලට
හෝ ජීවිත හානි හෝ දේපළ හානි සිදු කර ජාතික මට්ටමෙන්‌
බැරෑරුම්‌ විපාක ඇති කළ ස්වාභාවික ව්‍යසනයක්‌ හෝ විපත්තියක්‌
ශ්‍රී ලංකාව තුළ සිදු වී ඇත්තා වූ ද, ඒ ව්‍යසනයේ හෝ විපත්තියේ
ප්‍රතිඵලයක්‌ ලෙස මරණයට පත්‌ වූ තැනැත්තන්ගේ මරණ සිදු වූ
අවස්ථාවේ ස්වභාවය හේතුවෙන්‌ ඒ තැනැත්තන්ගේ මරණ ලියාපදිංචි


2010 අංක 19 දරන මරණ ලියාපදිංචි කිරීමෙ 7
(තාවකාලික විධිවිධානා පනත

කිරීමෙ දී උප්පැන්න හා මරණ ලියාපදිංචි කිරීමේ පනතේ විධිවිධාන
අදාළ කර ගැනීම ප්‍රායෝග්ක නොවන්නා වූ ද අවස්ථාවක දී, එම ස්වාභාවික
ව්‍යසනය හෝ විපත්තිය සිදු වී තිබෙන බව සනාථ කර ගැනීමෙන්‌ පසු,
රෙජිස්ට්‍රාර්‌ ජනරාල්වරයා විසින්‌, අවස්ථාවෝචිත පරිදි, ඒ වරසනයට හෝ
විපත්තියට ගොදුරු වූ කවර හෝ පරිපාලන දිස්ත්‍රික්කයක්‌, ප්‍රාදේශීය ලේකම්‌
කොට්ඨාසයක්‌ හෝ ග්‍රාම නිලධාරී කොට්ඨාසයක්‌, “ජාතික ව්‍යසන පාත්‍ර
ප්‍රදේශයක්‌ ” බවට ප්‍රකාශයට පත්‌ කරනු ලැබිය හැකි ය.

10. (1) (අ) 9 වන වගන්තිය යටතේ ජාතික ව්‍යසන පාත්‍ර
ප්‍රදේශයක්‌ බවට ප්‍රකාශයට පත්‌ කරනු ලැබූ
ප්‍රදේශයක්‌ තුළ වාසය කළ ; හෝ

(ආ) වෙනත්‌ යම්‌ ප්‍රදේශයක වාසය කරමින්‌ සිටියා වූ ද,
එහෙත්‌ ඒ ව්‍යසනය හෝ විපත්තිය සිදු වූ අවස්ථාවේ
දී, 9 වන වගන්තිය යටතේ ජාතික ව්‍යසන පාත්‍ර
ප්‍රදෝශයක ලෙස ප්‍රකාශයට පත්‌ කළ යම්‌
ප්‍රදේශයකට ගොස්‌ සිටි බව හෝ ඒ ප්‍රදේශයක්‌
ඇතුළත සිටි බව දන්නා වූ ද,

යම්‌ තැනැත්තකු හෝ තැනැත්තන්‌, ඒ ව්‍යසනයෙන්‌ හෝ විපත්තියෙන්‌
පසුව සොයාගත නොහැකිව තිබෙන සහ ඒ ව්‍යසනයේ හෝ
විපත්තියේ ප්‍රතිඵලයක්‌ වශයෙන්‌ සත්‍ය වශයෙන්‌ අතුරුදහන්‌ වී තිබෙන
අවස්ථාවක, ඒ තැනැත්තාගේ හෝ තැනැත්තන්ගේ ළඟම ඥාතියකු
හෝ ඒ තැනැත්තාගේ හෝ තැනැත්තන්ගේ පවුලේ කිසිම සාමාජිකයකු
එම ව්‍යසනයෙන්‌ දිවි ගලවාගෙන නොමැති විටක ඒ තැනැත්තා
හෝ තැනැත්තන්‌ පිළිබඳව දැනීමක්‌ ඇති යම්‌ තැනැත්තකු විසින්‌,
පළමු කී තැනැත්තා හෝ තැනැත්තන්‌ මියගොස්‌ ඇති බව තරයේ
විශ්වාස කරනු ලබන්නේ නම්‌, ඒ තැනැත්තාගේ හෝ තැනැත්තන්ගේ
මරණ, මෙහි මින්‌ මතු විධිවිධාන සලස්වා ඇති ආකාරයෙන්‌
උප්පැන්න සහ මරණ ලියාපදිංචි කිරීමේ පනත යටතේ ලියාපදිංචි
කරවා ගැනීම පිණිස සහ ඒ තැනැත්තා හෝ තැනැත්තන්ගේ මරණ
සම්බන්ධයෙන්‌ මරණ සහතිකයක්‌ හෝ මරණ සහතික තමා වෙත
නිකුත්‌ කරවා ගැනීම පිණිස, ඉල්ලීමක්‌ කරනු ලැබිය හැකි ය.

(2) ඒ සෑම ඉල්ලීමක්‌ ම, මරණය ලියාපදිංචි කිරීමට ඉල්ලා
සිටින්නේ යම්‌ තැනැත්තකුගේ ද, ඒ තැනැත්තා පුරුද්දක්‌ වශයෙන්‌
වාසය කළ ප්‍රදේශයේ ග්‍රාම නිලධාර්‌ වෙත ඉදිරිපත්‌ කළ යුතු ය.

යම්‌ ස්වාභාවික
ව්‍යසනයක්‌ හෝ
විපත්තියක්‌
හේතුවෙන්‌
අතුරුදහන්‌ වූ
තැනැත්තන්‌
සම්බන්ධයෙන්‌
මරණ සහතික
ඉල්ලුම්‌ කළ
හැක්කේ කා විසින්‌
ද යන වග සහ ඊට
අදාළ කාර්ය
පටිපාටිය.


8 2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පජනත

(3) ඒ සෑම ඉල්ලීමක්‌ ම, කවර වූ හෝ ආකෘතියකින්‌ සහ හැකි
සෑම අවස්ථාවක දී ම, මෙහි උපලේඛනයේ දැක්වෙන තොරතුරු
අතරින්‌ යටත්‌ පිරිසෙයින්‌ සමහරක්‌ හෝ අන්තර්ගතව ඉදිරිපත්‌ කළ
යුතු අතර, ඒ තොරතුරු ප්‍රායෝගිකව හැකිතාක්‌ ප්‍රමාණයට,
ලියාපදිංචි කිරීමට අපේක්ෂිත මරණය යම්‌ තැනැත්තකුගේ ද, ඒ
තැනැත්තාගේ විස්තරයක්‌ විය යුතු ය. එම කරුණු තහවුරු කරන
දිවුරුම්‌ ප්‍රකාශයක්‌ ඒ සෑම ඉල්ලීමක්‌ සමග ම ඉදිරිපත්‌ කළ යුතු ය.
ඒ ඉල්ලීම ලැබුණු කල්හි ග්‍රාම නිලධාරී විසින්‌ ඔහුට අවශ්‍ය යයි
හැඟී යන පරීක්ෂණයකින්‌ පසුව එම ඉල්ලුම්‌ පත්‍රය නිර්දේශ කර
හැකිතාක්‌ ඉක්මනින්‌ එය එහි ප්‍රකාශිත කරුණු පිළිබඳව ඔහුගේ
උපරිම දැනීමේ ප්‍රමාණයට නිරවද්‍යතාව සහතික කරන වාර්තාවක්‌
ද සමග, ඒ ඉල්ලීම ඔහුගේ ග්‍රාම නිලධාරී කොට්ඨාසය පිහිටා
තිබෙන ප්‍රාදේශීය ලේකම්‌ කොට්ඨාසයේ ප්‍රාදේශීය ලේකම්වරයා
වෙත ඉදිරිපත්‌ කළ යුතු ය. ප්‍රාදේශීය ලේකම්වරයා ඒ සෑම ඉල්ලීමක්‌
ම පිටසන්‌ කර රෙජිස්ට්‍රාර්‌ ජනරාල්වරයා වෙත ඉදිරිපත්‌ කළ යුතු ය.

(4) (3) වන උපවගන්තියේ විධිවිධාන ප්‍රකාරව යථා පරිදි නිර්දේශ
කරන ලද සහ පිටසන්‌ කරන ලද (2) වන උපවගන්තිය යටතේ වූ
ඉල්ලීමක්‌ ලැබුණු විට, රෙජිස්ට්‍රාර්‌ ජනරාල්වරයා විසින්‌ නිසි
රෙජිස්ට්‍රාර්වරයා වෙත ඔහු විසින්‌ උප්පැන්න සහ මරණ ලියාපදිංචි
කිරීමේ පනත යටතේ පවත්වා ගෙන යන මරණ ලේඛනයෙහි, ඒ
ඉල්ලීමෙහි නිශ්චිතව සඳහන්‌ විස්තර ලියාපදිංචි කරන ලෙස සහ
ඉල්ලීම අදාළ වන ඒ තැනැත්තා වෙනුවෙන්‌ මරණ සහතිකයක්‌
නිකුත්‌ කරන ලෙස විධාන කරන නියමයක්‌ කරනු ලැබිය යුතු ය.

(5) උප්පැන්න සහ මරණ ලියාපදිංචි කිරීමේ පනත යටතේ තමා
විසින්‌ පවත්වා ගෙන යනු ලබන මරණ ලේඛනයෙහි අදාළ මරණය
සම්බන්ධයෙන්‌ වූ විස්තර ඇතුළත්‌ කරන ලෙස විධාන කරන (4)
වන උපවගන්තිය යටතේ වූ නියමයක්‌ රෙජිස්ට්‍රාර්වරයා වෙත ලැබුණු
විට ඒ රෙජිස්ට්‍රාර්වරයා විසින්‌ එම විස්තර එම ලේඛනයෙහි වහා ම
ඇතුළත්‌ කර ලේඛනයේ නිසි ස්ථානයෙහි තම අත්සන යෙදිය

යුතු ය.

(6) රෙජිස්ට්‍රාර්‌ ජනරාල්වරයා විසින්‌ (4) වන උපවගන්තිය යටතේ
කරනු ලැබූ ලිඛිත නියමය, අදාළ ලියාපදිංචි කිරීමේ සටහනේ
අනුපිටපතට ඇමිණිය යුතු අතර, රෙජිස්ට්‍රාර්‌ ජනරාල්වරයාගේ
භාරයේ රෙජිස්ට්‍රාර්‌ ජනරාල්වරයාගේ කාර්යාලයේ තබා ගැනීම
සඳහා ඔහු වෙත යැවීම පිණිස, රෙජිස්ට්‍රාර්වරයා විසින්‌ ඒ අනුපිටපත
සමඟ නියමය නිසි දිස්ත්‍රික්‌ රෙජිස්ට්‍රාර්වරයා වෙත යැවිය

යුතු ය.


2010 අංක 19 දරන මරණ ලියාපදිංචි කිරීමෙ 9
(තාවකාලික විධිවිධානා පනත

(7) (1) වන උපවගන්තිය යටතේ වූ ඉල්ලීම රෙජිස්ට්‍රාර්‌
ජනරාල්වරයා වෙත කෙලින්‌ ම යවනු ලැබූ අවස්ථාවක, (2) වන
උපවගන්තියේ සිට (6) වන උපවගන්තිය දක්වා වූ උපවගන්තිවල
විධිවිධානවල දිස්ත්‍රික්‌ රෙජිස්ට්‍රාර්වරයා පිළිබඳව ඇති සඳහන්‌ කිරීම්‌
රෙජිස්ට්‍රාර්‌ ජනරාල්වරයා පිළිබඳ සඳහන්‌ කිරීම්‌ සේ, අවශ්‍ය වෙනස්‌
කිරීම්‌ සහිතව, අදාළ විය යුතු ය.

11. වෙනත්‌ රාජ්‍යයක ජාතිකයකු ශ්‍රී ලංකාවට පැමිණ සිටි
බවට ද, 9 වන වගන්තිය ප්‍රකාරව ජාතික ව්‍යසන පාත්‍ර ප්‍රදේශයක්‌
ලෙස ප්‍රකාශිත ප්‍රදේශයක තාවකාලිකව පදිංචිව සිටි බවට ද, ප්‍රස්තුත
ස්වාභාවික ව්‍යසනයේ හෝ විපත්තියේ ප්‍රතිඵලයක්‌ ලෙස ඒ
තැතැත්තා මරණයට පත්‌ වී තිබෙන බවට ද පෙන්නුම්‌ කෙරෙන
සාක්ෂි ඇති අවස්ථාවක, ඒ තැනැත්තා සම්බන්ධයෙන්‌ මරණ
සහතිකයක්‌ තමා වෙත නිකුත්‌ කරවා ගැනීම පිණිස, එකී කරුණු
පිළිබඳව දැනීමක්‌ ඇති යම්‌ තැනැත්තකු විසින්‌ ඉල්ලුම්‌ කරනු ලැබිය
හැකි ය. ඒ සැම ඉල්ලුම්‌ පත්‍රයක්‌ ම මරණයට පත්‌ තැනැත්තා
පුරවැසියකුව සිටි රට වෙනුවෙන්‌ ශ්‍රී ලංකාවේ සිටින නියෝජිතයා
විසින්‌ සහතික කර ඒ ඉල්ලුම්‌ පත්‍රය කෙලින්‌ ම රෙජිස්ට්‍රාර්‌
ජනරාල්වරයා වෙත ඉදිරිපත්‌ කළ යුතු අතර, ඔහු විසින්‌ වහා ම ඒ
මරණය ලියාපදිංචි කර ඒ තැනැත්තා වෙනුවෙන්‌ මරණ සහතිකයක්‌
නිකුත්‌ කිරීමට ක්‍රියා කළ යුතු ය.

111වන කොටස

විවිධ විධිවිධාන

12. 1988 අංක 10 දරන, සාක්ෂි (සංශෝධන) පනතින්‌ සංශෝධිත
පරිදි වූ සාක්ෂි ආඥාපනතේ 108 වන වගන්තියේ කවර විධිවිධානයක්‌
තිබුණ ද, මේ පනතේ මේ කොටසේ විධිවිධාන, මරණයට හේතුව
වශයෙන්‌ ත්‍රස්තවාදී හෝ රාජ්‍ය විරෝධී ක්‍රියාකාරකම්‌ හෝ ජන
කැළඹීම්‌ ආරෝපණය කළ හැකි, නැතහොත්‌ 9 වන වගන්තියට
අනුකූලව ජාතික ව්‍යසන පාත්‍ර ප්‍රදේශයක්‌ ලෙස ප්‍රකාශයට පත්‌ කළ
ප්‍රදේශයක්‌ ඇතුළත සිදු වී ඇති යම්‌ ස්වාභාවික ව්‍යසනයක්‌ හෝ
විපත්තියක්‌ නිසා ප්‍රස්තූත මරණය සිදු වන ලදැයි සැලකිය හැකි,
කවර හෝ තැනැත්තකුගේ මරණයක්‌ සඳහා මරණ සහතිකයක්‌
නිකුත්‌ කිරීමකට අදාළ විය යුතු ය.

විදේශිකයන්ගේ
මරණ ලියාපදිංචි
කිරීම.

සාක්ෂි
ආඥාපනතේ
විධිවිධාන අදාළ
නොවන බව.


මියගිය බවට
ලියාපදිංචි කරනු
ලැබූ තැනැත්තකු
ජීවත්ව සිටින බව
දැනගන්නට
ලැබුණහොත්‌
අනුගමනය කළ
යුතු කාර්ය
පටිපාටිය.

සැක දුරු කිරීම.

10 2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පජනත

13. (1) මේ පනතේ 2 වන, 8 වන, 10 වන හෝ 11 වන වගන්ති
යටතේ කරන ලද ඉල්ලීමක්‌ ප්‍රකාරව යම්‌ මරණයක්‌ ලියාපදිංචි කර
තිබිය දී, මරණය ලියාපදිංචි කරනු ලැබුවේ යම්‌ තැනැත්තකුගේ ද,
ඒ තැනැත්තා ජීවත්ව සිටින බව ඉන්‌ පසුව කිසියම්‌ වේලාවක යම්‌
තැනැත්තකුට දැනගන්නට ලැබුණහොත්‌. ඔහු විසින්‌ වහා ම ඒ බව
රෙජිස්ට්‍රාර්‌ ජනරාල්වරයාට දැනුම්‌ දිය යුතු ය.

(2) ඒ තොරතුරු රෙජිස්ට්‍රාර්‌ ජනරාල්වරයාට ලැබුණු විට ඔහු
විසින්‌ අදාළ පොලිස්‌ ස්ථානයේ කාර්ය භාර නිලධරයා වෙත ඒ
තොරතුරු දන්වා යැවිය යුතු අතර, ඒ නිලධරයා විසින්‌ ඒ තොරතුරේ
සත්‍යතාව විමර්ශනය කොට, තමා වෙත ඒ තොරතුරු දැනුම්‌ දුන්‌
දිනයේ සිට සති හතරක්‌ ඇතුළත දී රෙජිස්ට්‍රාර්‌ ජනරාල්වරයාට
වාර්තාවක්‌ ඉදිරිපත්‌ කළ යුතු ය.

(3) (2) වන උපවගන්තිය යටතේ වාර්තාවක්‌ රෙජිස්ට්‍රාර්‌
ජනරාල්වරයාට ලැබුණු විට, අවශ්‍ය යයි ඔහු සලකන යම්‌
පරීක්ෂණයකින්‌ පසුව, මරණය ලියාපදිංචි කරනු ලැබුවේ යම්‌
තැනැත්තකුගේ ද, ඒ තැනැත්තා ජීවත්ව සිටින බවට රෙජිස්ට්‍රාර්‌
ජනරාල්වරයා සෑහීමට පත්‌ වුවහොත්‌, ඔහු විසින්‌, තත්කාරණයේ
අවස්ථාගත කරුණු අනුව යෝග්‍ය වන පරිදි, උප්පැන්න සහ මරණ
ලියාපදිංචි කිරීමේ පනතේ 52 වන වගන්තිය යටතේ යම්‌ පියවරක්‌
ගැනීම හෝ යම්‌ නියමයක්‌ කිරීම හෝ යම්‌ විධානයක්‌ කිරීම කළ

යුතු ය.

(4) මෙ පනත යටතේ රෙජිස්ට්‍රාර්‌ ජනරාල්වරයා විසින්‌ පවත්වනු
ලබන යම්‌ පරීක්ෂණයක්‌ ආරම්භ කිරීමෙන්‌ පසු එක්‌ මාසයක්‌ ඇතුළත
දී අවසන්‌ කරනු ලැබිය යුතු අතර, රෙජිස්ට්‍රාර්‌ ජනරාල්වරයා විසින්‌
උප්පැන්න සහ මරණ ලියාපදිංචි කිරීමේ පනත යටතේ පවත්වනු
ලබන පරීක්ෂණයකට අදාළව ඒ පනත යටතේ පරීක්ෂණයක කාර්යය
සඳහා ඔහු විසින්‌ ක්‍රියාත්මක කරනු ලැබිය හැකි සියලු බලතල මේ
පනත යටතේ පරීක්ෂණයක කාර්යය සඳහා ඔහු විසින්‌ ක්‍රියාත්මක
කරනු ලැබිය හැකි ය.

14. (අ) 1 වන වගන්තියේ (1) වන උපවගන්තියේ නිශ්චිතව
සඳහන්‌ කාල සීමාව ඉතුත්‌ වීම මත, මේ පනත
ක්‍රියාත්මක වීම අවසන්‌ වී ඇත්නම්‌ සහ මේ පනත
ක්‍රියාත්මක වන කාල සීමාව දීර්ඝ කිරීම සඳහා 1 වන
වගන්තියේ (2) වන උපවගන්තිය යටතේ නියමයක්‌ කර
නොමැති නම්‌ ; සහ


2010 අංක 19 දරන මරණ ලියාපදිංචි කිරීමෙ 11
(තාවකාලික විධිවිධානා පනත

(ආ) මේ පනත ක්‍රියාත්මකව පවතින කාල සීමාව ඉකුත්‌ වීමට
පෙරාතුව, 2 වන, 8 වන, 10 වන සහ 11 වන වගන්තිවල
විධිවිධාන ප්‍රකාරව තැතැත්තකු මරණයට පත්‌ වී ඇති
බවට වාර්තා කරනු ලැබ, ඒ තැනැත්තාට අදාළව මරණ
සහතිකයක්‌ නිකුත්‌ කරවා ගැනීම සඳහා ඉල්ලීමක්‌
ඉදිරිපත්‌ කර තිබේ නම්‌,

රෙජිස්ට්‍රාර්‌ ජනරාල්වරයා විසින්‌ මේ පනතේ |] වන කොටසේ සහ
11 වන කොටසේ විධිවිධාන ප්‍රකාර ඒ තැනැත්තාගේ මරණය
ලියාපදිංචි කිරීම පිළිබඳ කටයුතු සිදු කර, ඒ තැනැත්තා
සම්බන්ධයෙන්‌ මරණ සහතිකයක්‌ නිකුත්‌ කළ යුතු බව, සැක දුරු
කිරීම සඳහා මෙයින්‌ ප්‍රකාශ කරනු ලැබේ.

15. (අ) මේ පනත යටතේ තමා විසින්‌ කරන ලද ඉල්ලීමක
දැන දැන ම අසත්‍ය ප්‍රකාශයක්‌ කරන්නා වූ හෝ මේ
පනත යටතේ අසත්‍ය තොරතුරක්‌ සපයන්නා වූ ; හෝ

(ආ) මේ පනත යටතේ කරන ලද ඉල්ලීමක්‌ ප්‍රකාර මරණය
ලියාපදිංචි කරනු ලැබ තිබෙන යම්‌ තැනැත්තකු ජීවත්ව
සිටින බව දැනගෙන, ඒ තොරතුරු රෙජිස්ට්‍රාර්‌
ජනරාල්වරයා වෙත සැපයීම පැහැර හරින්නා වූ ; හෝ

(ඇ) උප්පැන්න සහ මරණ ලියාපදිංචි කිරීමේ පනත යටතේ
නිකුත්‌ කරන ලද මරණ සහතිකයක්‌, ඒ සහතිකයේ
සඳහන්‌ වන තැනැත්තා ජීවත්ව සිටින බව දැන දැන
හෝ ඒ බව විශ්වාස කිරීමට හේතු තිබිය දී වංක සිතින්‌
හෝ ප්‍රොඩාකාර්‌ ලෙස භාවිත කරන්නා වූ,

යම්‌ තැනැත්තකු මේ පනත යටතේ වරදකට වරදකරු වන අතර,
මහාධිකරණය විසින්‌ පවත්වනු ලබන නඩු විභාගයකින්‌ පසු වරදකරු
කරනු ලැබූ විට අවුරුදු පහකට නොවැඩි වූ කාලයකට
බන්ධනාගාරගත කිරීමෙන්‌ ඔහුට දඬුවම්‌ කරනු ලැබිය යුතු ය.

16. මේ පනතේ සිංහල සහ දෙමළ භාෂා පාඨ අතර යම්‌
අනනුකූලතාවක්‌ ඇති වුවහොත්‌, එවිට, සිංහල භාෂා පාඨය බල
පැවැත්විය යුතු ය.

වැරදි.

අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.


අර්ථ නිරූපණය.

12 2010 අංක 19 දරන මරණ ලියාපදිංචි කිරීමෙ
(තාවකාලික විධිවිධානා පජනත

17. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස
මේ පනතෙහි~~

“නිසි දිස්ත්‍රික්‌ රෙජිස්ට්‍රාර්වරයා,” “නිසි රෙජිස්ට්‍රාර්වරයා” සහ
“දිස්ත්‍රික්කය” යන යෙදුම්වල උප්පැන්න සහ මරණ
ලියාපදිංචි කිරිමේ පනතෙහි ඒවාට පිළිවෙලින්‌ දී ඇති
අර්ථය ම ඇත්තේ ය ;

“උප්පැන්න සහ මරණ ලියාපදිංචි කිරීමේ පනත” යන්නෙන්‌
(110 වන අධිකාරය වූ) උප්පැන්න සහ මරණ ලියාපදිංචි
කිරීමේ පනත අදහස්‌ වේ ;

**උිස්ත්‍රික්‌ රෙජිස්ට්‍රාර්වරයා” යන්නෙන්‌, උප්පැන්න සහ මරණ
ලියාපදිංචි කිරීමේ පනත යටතේ පත්‌ කර ඇති උප්පැන්න
සහ මරණ දිස්ත්‍රික්‌ රෙජිස්ට්‍රාර්වරයෙක්‌ අදහස්‌ වේ ;

“රෙජිස්ට්‍රාර්‌ ජනරාල්වරයා” යන්නෙන්‌, උප්පැන්න සහ මරණ
ලියාපදිංචි කිරීමේ පනත යටතේ පත්‌ කරන ලද උප්පැන්න
සහ මරණ පිළිබඳ රෙජිස්ට්‍රාර්‌ ජනරාල්වරයා අදහස්‌ වන
අතර, ඊට අතිරේක රෙජිස්ට්‍රාර්‌ ජනරාල්වරයකු, නියෝජ්‍ය
රෙජිස්ට්‍රාර්‌ ජනරාල්වරයකු හෝ සහකාර රෙජිස්ට්‍රාර්‌
ජනරාල්වරයකු ද ඇතුළත්‌ වේ.


2010 අංක 19 දරන මරණ ලියාපදිංචි කිරීමෙ 13
(තාවකාලික විධිවිධානා පනත

උපලේඛනය [2 වන, 8 වන සහ 10 වන වගන්ති]

අතුරුදහන්‌ වූ තැනැත්තකුගේ මරණය ලියාපදිංචි කිරීම සඳහා
ඉල්ලුම්‌ පත්‍රය.

1. අතුරුදහන්‌ වූ තැනැත්තාගේ සම්පූර්ණ නම: ...........................

2. ස්ත්‍රී පුරුෂ භාවය සහ ජාතිය: .............................................

4. මරණය සිදු වූ දිනය (ආසන්න වශයෙන්‌) : ...... ........................

5 අන්තිමට පදිංචිව සටියේ යයි දන්නා ස'ථානයෙ

ලිපිනය: ............................................................
6. ස්ථිර පදිංචිය දැරූ ස්ථානය: .............................................
7. පදවිය හෝ වෘත්තිය: ......................................................
8 ඉල්ලුම්කරුගේ සම්පූර්ණ නම සහ පදිංචි ස්ථානය: ........................
9. අතුරුදහන්‌ වූ තැනැත්තාට ඉල්ලුම්කරුගේ ඇති සම්බන්ධතාව: ......
ඉහත කී........................................................... (අතුරුදහන්‌ වූ
තැනැත්තාගේ නම) අවුරුද්දකට වැඩි කාලයක්‌ අතුරුදහන්ව සිටින බවත්‌,
එක්‌ී...................................................... මිය ගොස්‌ ඇති බව මෘ
තරයේ විශ්වාස කරන බවත...........- --.................................. පදිංචි

එම නිසා (110 වන අධිකාරය වූ) උප්පැන්න සහ මරණ ලියාපදිංචි කිරීමේ
පනත යටතේ එම මරණය ලියාපදිංචි කරන ලෙස සහ එම මරණය
සම්බන්ධයෙන්‌ මරණ සහතිකයක්‌ මෘ වෙත නිකුත්‌ කරන ලෙස මම ඉල්ලා
සිටිමි.

ඉල්ලුම්කරුගේ අත්සන.

දිනය: .........................:-


පාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.

(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි
ඳිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.
