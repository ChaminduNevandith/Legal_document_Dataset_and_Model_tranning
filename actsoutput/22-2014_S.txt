ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2014 අංක 22 දරන දඳාම්පේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌
විහාරස්ථ සංවරධන සභාව
(සංස්ථාගත කිරීමෙ) පනත

[සහතිකය සටහන්‌ කළේ 2014 ජූලි මස 23 වන දින]
ආණ්ඩුවේ නියමය පරිදි මුද්‍රණය කරන ලදී.
2014 ජූලි මස 25 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ

ගැසට පත්‍රයේ 1] වන කොටසේ අතිරේකයක්‌ වශයෙන්‌
පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.

මිළ : රු. 12.00 යි. තැපැල්‌ ගාස්තුව : රු. 20.00 යි.


2014 අංක 22 දරන දාමපේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

[සහතිකය සටහන්‌ කළේ 2014 ජූලි මස 23 වැනි දින]
එල්‌.ඩී.ඕ.-(අයි.එන්‌.සී) 30/2010

*“*දාම්පේ, මීගොඩ, බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව” යනුවෙන්‌ හඳුන්වනු ලබන සහ සඳහන්‌ කරනු
ලබන සභාවක්‌ එකී සභාවේ සාමාජිකයන්‌ එකඟ වූ රති අනුව, එහි
පරමාර්ථ ඵලදායි ලෙස ක්‍රියාත්මක කිරීමේ සහ ඊට අදාල කාරණා
ඵලදායී ලෙස කරගෙන යාමේ කාර්යය සඳහා මෙතෙක්‌ කල්‌
පිහිටුවාගෙන තිබූ හෙයින්‌ ද:

එකී සභාව පිහිටුවනු ලැබුවේ යම්‌ පරමාර්ථ සහ කාරණා සඳහා ද,
එම පරමාර්ථ සහ කාරණා මෙතෙක්‌ කල්‌ එකී සභාව විසින්‌ සාර්ථකව
ක්‍රියාත්මක කර හා ඉටු කර ඇති හෙයින්‌ ද, එකී සභාව සංස්ථාගත
කරන ලෙස ඉල්ලා ඇති බැවින්‌ ද, එකී ඉල්ලීම ඉටු කිරීම මහජන
යහපත සඳහා වන හෙයින්‌ ද;

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ :~~~

1. මේ පනත 2014 අංක 22 දරන දාම්පඵේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ සංවර්ධන සභාව
(සංස්ථාගත කිරීමේ) පනත යනුවෙන්‌ හඳුන්වනු ලැබේ.

2. (1) මේ පනත ක්‍රියාත්මක වීම ආරම්භ වන දින සිට හා
ඉන්පසු (මෙහි මින්‌ මතු “සභාව” යනුවෙන්‌ සඳහන්‌ කරනු ලබන)
දැනට දාම්පේ, මීගොඩ, බෝධිවර්ධනාරාම ශ්‍රී මධුරසාම පිරිවෙන්‌
විහාරස්ථ සංවර්ධන සභාවෙහි සාමාජිකයන්‌ වශයෙන්‌ සිටින
තැනැත්තන්‌ සහ මෙයින්‌ සංස්ථාපනය කරනු ලබන සංස්ථාවට මින්‌
මතු සාමාජිකයන්‌ වශයෙන්‌ බඳවා ගනු ලබන තැනැත්තන්‌ (මෙහි
මින්‌ මතු “සංස්ථාව” යනුවෙන්‌ සඳහන්‌ කරනු ලබන) “දෘම්පේ,
මීගොඩ, බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ සංවර්ධන
සභාව” යන නාමය සහ අභිධානය යටතේ අවිච්ඡින්න පැවැත්මක්‌
ඇති සංස්ථාවක්‌ විය යුතු ය. තව ද, එකී නාමයෙන්‌ ඒ සංස්ථාව
විසින්‌ ද, එයට විරුද්ධව ද නඩු පවරනු ලැබිය හැකි ය. තව ද,
පොදු මුද්‍රාවක්‌ තබා ගැනීමේ ද, පාවිච්චි කිරීමෙ ද, ස්වකීය අභිමතය
පරිදි එය වෙනස්‌ කිර්මේ ද පූර්ණ බලය සහ අධිකාරය එකී
සංස්ථාවට තිබිය යුතු ය.

11, 005346 -2,150 (2014/07)

පූර්විකාව.

ලුහුඬු නාමය.

දාම්පේ, මීගොඩ,
බෝධිවර්ධනාරාම
ශ්‍රී මධුරසාම
පිරිවෙන්‌ විහාරස්ථ
සංවර්ධන සභාව
සංස්ථාගත කිරීම.


2 2014 අංක 22 දරන දාමපේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

(2) සංස්ථාව,1980 අංක 31 දරන ස්වේච්ඡා සමාජ සේවා සංවිධාන
(ලියාපදිංචි කිරීම හා අධීක්ෂණය කිරීම) පනතේ අර්ථානුකූලව සහ
එහි කාර්ය සඳහා ස්වේච්ඡා සමාජ සේවා සංවිධානයක්‌ වශයෙන්‌
සලකනු ලැබිය යුතු අතර එම පනතේ විධිවිධාන සංස්ථාවේ කටයුතු
කළමනාකරණය සහ ඒ සම්බන්ධයෙන්‌ අදාළ විය යුතු ය.

සංස්ථාවේ පොදු 3. (1) සංස්ථාව සංස්ථාපනය කරනු ලබන්නේ යම්‌ පොදු පරමාර්ථ
පරමාර්ථ. සඳහා ද, ඒ පොදු පරමාර්ථ පහත සඳහන්‌ පරිදි විය යුතු යයි මෙයින්‌
ප්‍රකාශ කරනු ලැබෙ:~~~

(අ) බුද්ධ ධර්මය ආරක්ෂා කිරීම හා පෝෂණය කිරීම;

(ආ) බෞද්ධ ජනතාව තුළ ශාසනික ප්‍රබෝධය ඇති වන සේ
කටයුතු සංවිධාන කිරීම;

(ඇ) නිසි සුදුසුකම්‌ සහ ආගමික ශ්‍රද්ධාව ඇති බෞද්ධ කුල
පුත්‍රයන්‌ සසුන්‌ ගත කිරීම සහ ඔවුන්හට සිව්පසයෙන්‌
උපස්ථාන කිරීම;

(ඇ) භික්ෂූන්ට ධර්මය සහ විනය ඉගැන්වීම, යොගාභ්‍යාස පුහුණු
කිරීම, පාලි, සිංහල සහ වෙනත්‌ පෙර අපර භාෂා පිළිබඳ
ප්‍රවීණත්වය ලබා දීම;

(ඉ) ශ්‍රී රත්නාකර දහම්‌ පාසල පෝෂණය කර පවත්වාගෙන
යාම සහ බෞද්ධාගමික බාල පරපුරට ධර්ම ඥානය ලබාදීම
සඳහා දහම්‌ පාසල්‌ පිහිටුවා පවත්වාගෙන යාමට අදාළ
අධිකාරීන්ට සහයවීම;

(ඊ) ධර්ම පුස්තකාලයක්‌ පිහිටුවීම, පවත්වාගෙන යාම සහ
සංවර්ධනය කිරීම;

(උ) සංස්ථාවේ පරමාර්ථ මුදුන්පත්‌ කර ගැනීමේ ලා නිරත
වන භික්ෂූන්‌ වහන්සේලාට, ස්වේච්ඡා සේවකයින්ට සහ
බෞද්ධාගමික වෙනත්‌ තැනැත්තන්ට ශිෂ්‍යත්ව මගින්‌ හෝ
මුදලින්‌ හෝ අන්‍යාකාරයකින්‌ ආධාර ලබා දීම;

(ඌ) දාම්පේ, මීගොඩ, බෝධිවර්ධනාරාම ශ්‍රී මධුරසාම පිරිවෙන
සතු ගොඩනැගිලි නඩත්තු කරගෙන යාම සහ අවශ්‍ය වන
පරිදි නව ගොඩනැගිලි ඉදිකිරීම සහ ඒවා නඩත්තු කිරීම;


2014 අංක 22 දරන දාමපේ, මීගොඩ, 3
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

(එ) ශ්‍රී ලංකාවේ හෝ විදේශයන්හි වෙනත්‌ බෞද්ධ සංවිධාන
සමග සුහද සම්බන්ධතා පවත්වාගෙන යාම;

(ඒ) සංස්ථාවේ සාමාජිකයන්ගේ සමාජිය, සංස්කෘත හා ආර්ථික
අභිවෘද්ධියට අදාළ සුභසාධන කටයුතු සංවිධානය කිරීම;
'සහ

(ඔ) දාම්පේ ශ්‍රී මධුරසාම මූලික පිරිවෙන පවත්වාගෙන යාම
සහ වැඩිදියුණු කිරීම.

(2) (1) වන උපවගන්තියේ නිශ්චිතව දක්වා ඇති සංස්ථාවේ
පරමාර්ථ ක්‍රියාත්මක කිරීමේ දී, එකී පරමාර්ථ, ජාතිය, භාෂාව,
කුලය, ස්ත්‍රී පුරුෂ භේදය, දේශපාලන මතය, උපන්‌ ස්ථානය හෝ
ඉන්‌ කවර වූ හෝ හේතුවක්‌ මත පදනම්‌ කරගත්‌ වෙනස්කමකට
භාජනය නොවන පරිදි ක්‍රියාත්මක කිරීමට සංස්ථාව විසින්‌ වග
බලාගත යුතු ය.

4. ආණ්ඩුවේ හෝ පළාත්‌ සභාවක ඕනෑම අමාත්‍යාංශයක්‌ හෝ
දෙපාර්තමේන්තුවක්‌ විසින්‌ සමගාමීව පවත්වාගෙන යනු ලබන යම්‌
කාර්යයක්‌ සහ සංස්ථාවේ කාර්ය අතර කිසිදු ගැටුමක්‌ නිර්මාණය
නොවන ආකාරයෙන්‌ සංස්ථාවේ පරමාර්ථ ක්‍රියාත්මක කළ යුතු ය.

5. (1) මේ පනතේ විධිවිධානවලට යටත්ව සංස්ථාවේ කටයුතු
කළමනාකරණය සහ පරිපාලනය, මේ පනතේ 7 වන වගන්තිය
යටතේ සාදනු ලබන සංස්ථාවේ ඊීති මගින්‌ නිශ්චය කරනු ලැබිය
හැකි ධුර දරන්නන්‌ යම්‌ සංඛ්‍යාවකින්‌ සමන්චිත (මෙහි මින්‌ මතු
"කමිටුව” යනුවෙන්‌ සඳහන්‌ කරනු ලබන) විධායක කමිටුවක්‌ විසින්‌
ක්‍රියාත්මක කරනු ලැබිය යුතු ය.

(2) (අ) මේ පනත ආරම්භ වන දිනයට පෙරාතුවම වූ දිනයේ දී
සභාවේ කමිටුවේ ධුර දරන නිලධරයන්‌, 7 වන වගන්තිය යටතේ
සාදනු ලබන ඊීති මගින්‌ දක්වා ඇති ආකාරයට සංස්ථාවේ පළමු
කමිටුව පත්‌ කරනු ලබන හෝ තෝරා පත්‌ කරනු ලබන තෙක්‌
සංස්ථාවේ කමිටුව ලෙසින්‌ ක්‍රියාත්මක විය යුතු ය.

ආණ්ඩුවේ හෝ
පළාත්‌ සභාවේ
අමාත්‍යාංශයක හෝ
දෙපාර්තමේන්තුවක
කාර්ය සමග
සංස්ථාවේ කාර්ය
ගැටුම්‌ සහගත
නොවන බවට
සංස්ථාව සහතික
විය යුතු බව.

සංස්ථාවේ කටයුතු
කළමනාකරණය
කිරීම.


සංස්ථාවේ බලතල.

4 2014 අංක 22 දරන දාමපේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

(ආ) මේ පනත ක්‍රියාත්මක වීම ආරම්භ වන දිනයේ සිට වසරක්‌
ඇතුළත සංස්ථාවේ පළමු කමිටුව පත්‌ කිරීම හෝ තෝරා පත්‌ කිරීම
කළ යුතු ය.

(3) (අ) අනුශාසකවරුන්‌ හා උපදේශකවරුන්‌ ද ඇතුළුව කමිටුවේ
සැම ධුර දරන්නකු ම වර්ෂ තුනක කාලයක්‌ සඳහා පත්‌ කර ගත යුතු
හෝ තෝරාපත්‌ කරගත යුතු අතර, එම වර්ෂ තුනක කාල සීමාව
ඉකුත්වීමෙන්‌ පසුව එම ධුර දරන්නා, අනුශාසකවරයා හෝ
උපදේශකවරයා නැවත පත්‌ කර ගැනීම හෝ තෝරාපත්‌ කරන
ගැනීම සඳහා සුදුස්සකු විය යුතු ය.

(ආ) යම්‌ ධුර දරන්නකු මියයාම, ඉල්ලා අස්වීම, නොහැකියාවකට
පත්වීම හෝ ධුරයෙන්‌ ඉවත්‌ කිරීම නිසා පුරප්පාඩුවක්‌ ඇතිවන
අවස්ථාවක දී, කමිටුව විසින්‌ සංස්ථාවේ රති සැලකිල්ලට ගෙන
එම පුරප්පාඩුව පිරවීම සඳහා යම්‌ තැනැත්තකු තෝරා පත්‌ කර ගත
යුතු හෝ පත්‌ කර ගත යුතු ය.

(අ) (ආ) ඡේදය යටතේ තෝරාපත්‌ කර ගනු ලබන හෝ පත්කර
ගනු ලබන තැනැත්තා ඔහු අනුප්‍රාපජ්ත වන සාමාජිකයාගේ ධුර
කාලයෙන්‌ ඉකුත්‌ නොවී ඇති කාලය සඳහා ධුර දැරිය යුතු ය.

6. මේ පනතේ සහ වෙනත්‌ යම්‌ ලිඛිත නීතියක විධිවිධානවලට
යටත්ව සංස්ථාවේ පරමාර්ථ හො ඒ පරමාර්ථ අතරින්‌ යම්‌
පරමාර්ථයක්‌ ප්‍රවර්ධනය කිරීම හෝ නංවාලීම සඳහා අවශ්‍ය වන්නා
වූ හෝ හිතකර වන්නා වූ, පහත සඳහන්‌ දේ කිරීමේ බලය ඇතුළුව,
සියලු ක්‍රියා හා කාරණා ක්‍රියාත්මක කිරීමේ, කිරීමේ හා ඉටු කිරීමේ
බලය සංස්ථාවට තිබිය යුතු ය:~~~

(අ) සංස්ථාවේ කාර්ය සඳහා අවශ්‍ය වන්නා වූ ඉඩම්‌ හෝ
ගොඩනැගිලි මිලට ගැනීමට, කුලියට ගැනීමට, ඉදිකිරීමට
හෝ අළුත්වැඩියා කිරීමට සහ සංස්ථාවේ පරමාර්ථ
ප්‍රවර්ධනය කිරීමේ අරමුණ ඇතිව සුදුසු යැයි සැළකෙන
අයුරින්‌ ඒවා සම්බන්ධයෙන්‌ ක්‍රියා කිරීම හෝ ඒවා බැහැර
කිරීම;

(ආ) ඇප සහිතව හෝ රහිතව මුදල්‌ ණයට ගැනීම හෝ
රැස්කිරීම සහ මුදල්‌ හෝ ද්‍රව්‍යවලින්‌ ප්‍රදාන, ත්‍යාග හෝ
පරිත්‍යාග ලබා ගැනීම:


2014 අංක 22 දරන දාමපේ, මීගොඩ, 5

බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

(ඇ)

(ඈ)

(ඉ)

(ර)

(ලා

(ඌ)

(එ)

එසේ වුව ද, සංස්ථාව වෙත ලබාදෙනු ලබන විදේශීය
ප්‍රදාන, ත්‍යාග හෝ පරිත්‍යාග සම්බන්ධයෙන්‌ කමිටුව විසින්‌
මුදල්‌ විෂයය භාර අමාත්‍යවරයාගේ අමාත්‍යාංශයේ විදේශ
සම්පත්‌ දෙපාරතමෙේන්තුවේ පූර්ව ලිඛිත අනුමතය ලබාගත

යුතු ය,

විනිමය බිල්පත්‌, චෙක්පත්‌, පොරොන්දු නෝට්ටු සහ
වෙනත්‌ ගණුදෙණු කළහැකි සාධන පත්‍ර සකස්‌ කිරීමට,
ලිවීමට, භාර ගැනීමට, වට්ටම්‌ දීමට, පිටසන්‌ කිරීමට,
ගනුදෙනු කිරීමට, මිලට ගැනීමට, විකිණීමට සහ නිකුත්‌
කිරීමට සහ යම්‌ බැංකුවක ගිණුම්‌ විවෘත කිරීමට, ක්‍රියාත්මක
කිරීමට, පවත්වාගෙන යාමට සහ වැසීමට;

සංස්ථාවේ කාර්යයන්‌ සඳහා වහාම අවශ්‍ය නොවන යම්‌
අරමුදල්‌ කමිටුව විසින්‌ තීරණය කරනු ලබන ආකාරයකින්‌
ආයෝජනය කිරීමට;

සංස්ථාවේ පරමාර්ථ ප්‍රවර්ධනය කිරීමේ අරමුණ ඇතිව
යම්‌ නීත්‍යානුකූල භාරයක්‌ හෝ නිශ්චල හෝ පෞද්ගලික
දේපලක්‌ භාර ගැනීමට, පිළිගැනීමට, ක්‍රියාත්මක කිරීමට,
ඉටු කිරීමට සහ පාලනය කිරීමට;

සංස්ථාවේ නිළධරයන්‌ සහ සේවකයන්‌ පත්‌ කිරීම,
සේවයෙහි නියුක්ත කිරීම, සේවයෙන්‌ පහ කිරීම හෝ
සේවය අවසන්‌ කිරීම සහ ඔවුන්‌ විෂයෙහි විනය පාලනය
පවත්වාගෙන යාම සහ සංස්ථාව විසින්‌ තීරණය කරන
ලද වැටුප්‌, දීමනා සහ පාරිතෝෂික ගෙවීමට;

සංස්ථාවේ පරමාර්ථ ප්‍රවර්ධනය කිරීමේ අරමුණ ඇතිව
දේශන, සම්මන්ත්‍රණ සහ සමුළු සංවිධානය කිරීම;

සංස්ථාව සතූ පරමාර්ථවලට සමාන පරමාර්ථ ඇති
අනෙකුත්‌ දේශීය සහ විදේශීය ආයතන සමග සම්බන්ධතා
පවත්වාගෙන යාම සහ සම්බන්ධීකරණය කිරීම; සහ

සංස්ථාවේ කාර්ය සඳහා ශ්‍රී ලංකාව තුළ හෝ විදේශයන්‌
හී දී සේවක පිරිස්‌ පුහුණු කිරීම.


සංස්ථාවේ රීති.

2014 අංක 22 දරන දාමපේ, මීගොඩ,

බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

7. (1) සංස්ථාව විසින්‌ සංස්ථාවේ යම්‌ මහා සභා රැස්වීමක දී
ඊට පැමිණ ඡන්දය දෙන සාමාජිකයන්‌ තුනෙන්‌ දෙකකට නොඅඩු
බහුතර ඡන්දයෙන්‌ මේ පනතට හෝ වෙනත්‌ යම්‌ ලිඛිත නීතියකට
අනනුකූල නොවන ඊීති, පහත දැක්වෙන සියලු කාරණා සඳහා හෝ
ඉන්‌ කිසිවක්‌ සඳහා කලින්‌ කල සෑදීම නිත්‍යානුකූල විය යුතු ය:~~

(ආ

(ආ)

(ආ)

(ඈ)

(ඉ)

(ර)

(ලා

සාමාජිකත්වය වර්ග කිරීම, සාමාජිකයන්‌ ඇතුළත්‌ කර
ගැනීම, ඉවත්‌ කිරීම, නෙරපීම හෝ ඉල්ලා අස්වීම සහ
සාමාජිකයන්‌ විසින්‌ ගෙවිය යුතු ගාසතු;

කමිටුවේ ධුර දරන්නන්‌ තෝරා පත්කර ගැනීම, ධුරය හිස්‌
කිරීම හෝ ධුරයෙන්‌ ඉවත්‌ කිරීම සහ ධුර දරන්නන්ගේ
බලතල, කාර්ය සහ කර්තව්‍ය;

සංස්ථාවේ විවිධ නිළධරයන්ගේ, අනුයෝජිතයන්ගේ සහ
සේවකයන්ගේ පත්වීමේ නියම හා කොන්දේසි, බලතල,
කර්තව්‍ය හා කාර්ය;

කමිටුවේ හෝ එහි යම්‌ අනු කමිටුවක රැස්වීම්‌ කැඳවීමේ දී
හා පැවැත්වීමේ දී අනුගමනය කළ යුතු කාර්ය පටිපාටිය,
රැස්වීම්‌ පිළිබඳ දැන්වීම්‌ හා න්‍යාය පත්‍ර, ගණපූරණය සහ
ඒ රැස්වීම්වල කටයුතු කරගෙන යාම;

සංස්ථාවේ සහ කමිටුවේ සාමාජිකයකු වීම සඳහා අවශ්‍ය
සුදුසුකම්‌ හෟ නුසුදුසුකම්‌;

සංස්ථාවේ දේපල, පරිපාලනය කිරීම සහ කළමනාකරණය
කිරීම; සහ

සාමාන්‍යයෙන්‌ සංස්ථාවේ කටයුතු කළමනාකරණය කිරීම
සහ එහි පරමාර්ථ මුදුන්පත්‌ කරගැනීම සහ සංස්ථාව
විසුරුවා හැරීම.

(2) සංස්ථාව විසින්‌ සාදන ලද යම්‌ රීතියක්‌ මේ වගන්තියේ (1)
වන උපවගන්තිය යටතේ සාදන ලද ඊීතියක්‌ මෙන්‌ එවැනිම
රැස්වීමක දී එවැනිම ආකාරයෙන්‌ සංශෝධනය කිරීම, වෙනස්‌ කිරීම,
ඊට යමක්‌ එකතු කිරීම හෝ පරිච්ඡින්න කිරීම කරනු ලැබිය හැකි ය.


2014 අංක 22 දරන දාමපේ, මීගොඩ, 7
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

(3) සංස්ථාවේ සාමාජිකයන්‌ සෑම කල්හිම මේ වගන්තිය යටතේ
සාදනු ලැබූ සංස්ථාවේ තත්කාලයේ බලපවත්නා ඊතිවලට යටත්‌
විය යුතු ය.

8. කම්ටුවේ සාමාජිකයන්ගේ නම, ලිපින සහ අනෙකුත්‌ අත්‍යවශ්‍ය
තොරතුරු ඇතුළත්‌ කරන ලද සාමාජිකයන්ගේ ලේඛනයක්‌ කමිටුව
විසින්‌ පවත්වාගෙන යා යුතු ය.

9. (1) සංස්ථාවට එහිම අරමුදලක්‌ තිබිය යුතු ය.

(2) සංස්ථාව සඳහා සහ වෙනුවෙන්‌ භාරගනු ලබන ත්‍යාග,
රික්තවරණ, පරිත්‍යාග, සාමාජික මුදල්‌, දායක මුදල්‌, ගාස්තු හෝ
ප්‍රදාන වශශෙන්‌ ලැබෙන සියලු මුදල්‌ කමිටුව විසින්‌ අනුමත කරනු
ලබන බැංකු එකක හෝ වැඩි ගණනක සංස්ථාවේ බැරට තැන්පත්‌
කරනු ලැබිය යුතු ය.

(3) මේ පනත යටතේ ස්වකීය බලතල, කාර්ය සහ කර්තව්‍ය
ක්‍රියාත්මක කිරීමේ දී, කිරීමේ දී හා ඉටු කිරීමේ දී සංස්ථාව විසින්‌
දරනු ලබන වියදම්‌ පියවීමට අවශ්‍ය සියලු මුදල්‌ අරමුදලින්‌ ගෙවනු
ලැබිය යුතු ය.

10. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.

(2) සංස්ථාව විසින්‌ එහි ආදායම හා වියදම, වත්කම්‌ හා බැරකම්‌
සහ සංස්ථාවේ වෙනත්‌ සියලු ගනුදෙනු පිළිබඳව නිසි ගිණුම්‌ තබා
ගැනීමට කටයුතු සැලැස්විය යුතු ය.

(3) සංස්ථාවේ ගිණුම්‌ විගණකාධිපතිවරයා විසින්‌ හෝ ආණ්ඩුක්‍රම
ව්‍යවස්ථාවේ 154 වන ව්‍යවස්ථාව ප්‍රකාර විගණකාධිපතිවරයා විසින්‌
පත්‌ කරනු ලබන සුදුසුකම්ලත්‌ විගණකවරයකු විසින්‌ හෝ වාර්ෂිකව
විගණනය කරනු ලැබිය යුතු ය.

(4) මේ වගන්තියේ කාර්ය සඳහා "සුදුසුකම්‌ ලත්‌ විගණකවරයා”
යන්නෙන්‌,

(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකු ව සිටින්නේ ද, ගණකාධිකාර්වරයකු

සාමාජික ලේඛනය.

සංස්ථාවේ
අරමුදල.

ගිණුම්‌ හා
විගණනය.


වාර්ෂික වාර්තාව.

සභාව විසින්‌

ගෙවිය යුතු සහ
සභාවට අයවිය
යුතු ණය මුදල්‌.

සංස්ථාව විසින්‌
චංචල සහ නිශ්චල
දේපල දැරිය හැකි
බව.

8 2014 අංක 22 දරන දාමපේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

වශයෙන්‌ වෘත්තියෙහි යෙදීම සඳහා ඒ ආයතනයේ සභාව
විසින්‌ නිකුත්‌ කරන ලද සහතිකයක්‌ දරන්නා වූ ද
තැනැත්තෙක්‌; හෝ

(ආ) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු
ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකුව සිටින්නේ ද, ගණකාධිකාරීවරයකු වශයෙන්‌
වෘත්තියෙහි යෙදීම සඳහා ඒ ආයතනයේ සභාව
විසින්‌ නිකුත්‌ කරන ලද සහතිකයක්‌ දරන්නා වූ ද,
සාමාජිකයන්ගෙන්‌ යුත්‌ එවැනි ගණකාධිකාරී සමාගමක්‌,

අදහස්‌ වේ.

11. (1) කමිටුව විසින්‌ සංස්ථාවේ කටයුතු පිළිබඳ වාර්තාවක්‌
සැම මුදල්‌ වර්ෂය සඳහා සකස්‌ කරනු ලැබිය යුතු අතර, එම වාර්තාව
විගණනය කරන ලද ගිණුම්‌ ප්‍රකාශය සමග වාර්තාව අදාළ වසරට
පසුව එන වර්ෂයේ සය මාසයක්‌ ඉකුත්‌ වීමට පෙර බුද්ධ ශාසන හා
ආගමික කටයුතු විෂයය පවරා ඇති අමාත්‍යවරයාගේ අමාත්‍යාංශයේ
ලේකම්වරයා වෙත හා 1980 අංක 31 දරන ස්වේච්ඡා සමාජ සේවා
සංවිධාන (ලියාපදිංචි කිරීම හා අධීක්ෂණය කිරීම) පනත යටතේ
පත්‌ කරන ලද ස්වේච්ඡා සමාජ සේවා සංවිධාන රෙජිස්ට්‍රාර්වරයා
වෙත ඉදිරිපත්‌ කළ යුතු ය.

(2) මුදල්‌ වර්ෂය තුළ දී සංස්ථාව වෙත දේශීය හා විදේශීය
වශයෙන්‌ ලැබුණු මුදල්‌ පිළිබඳ වෙනම ගිණුම්‌ ප්‍රකාශයක්‌ (1) වන
උපවගන්තියේ සඳහන්‌ වාර්තාව සමග යැවිය යුතු ය.

12. මේ පනත ක්‍රියාත්මක වීම ආරම්භ වන දිනයට පෙරාතුවම
වූ දිනයේ දී සභාව විසින්‌ ගෙවිය යුතු සියලු ණය සහ බැරකම්‌
මෙයින්‌ සංස්ථාපනය කරනු ලබන සංස්ථාව විසින්‌ ගෙවනු ලැබිය
යුතු අතර, එදිනට සභාවට අයවිය යුතු සියලු ණය සහ සභාවට
ගෙවිය යුතු සියළු සාමාජික මුදල්‌ සහ දායක මුදල්‌ මේ පනතේ
කාර්ය සඳහා සංස්ථාව වෙත ගෙවනු ලැබිය යුතු ය.

13. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමෙන්තු
නීයාදනයක්‌ හෝ වෙනත්‌ යම්‌ ආකාරයකින්‌ සංස්ථාව සතුවන චංචල
හෝ නිශ්චල යම්‌ දේපලක්‌ අත්කර ගැනීමට සහ දැරීමට මේ පනතේ


2014 අංක 22 දරන දාමපේ, මීගොඩ, 9

බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

විධිවිධානවලට යටත්ව නීතියෙන්‌ සංස්ථාවට හැකියාව සහ බලය
ඇති අතර, ඒ දේපල විකිණීමේ, උකස්‌ කිරීමෙ, බදු දීමේ, හුවමාරු
කිරීමේ හෝ වෙනත්‌ ආකාරයකින්‌ නීයාදනය කිරීමේ පූර්ණ බලය
ඇතිව 7 වන වගන්තිය යටතේ සාදන ලද සංස්ථාවේ රීතිවලට
යටත්ව මේ පනතේ කාර්ය සඳහා සංස්ථාව විසින්‌ ඒ සියලු දේපල
දැරිය යුතු ය.

14. කවර ආකාරයකින්‌ හෝ ලබාගන්නා සංස්ථාවේ මුදල්‌ හා
දේපල, සංස්ථාවේ පරමාර්ථ ඉටු කරන ගැනීම කෙරෙහි පමණක්‌
අදාළ කරගත යුතු අතර, එයින්‌ කිසිදු කොටසක්‌ සංස්ථාවේ
සාමාජිකයන්ට ලාභාංශ මුදල්‌, ප්‍රසාද දීමනා හෝ ලාභ වශයෙන්‌
සෘජුව හෝ අන්‍යාකාරයෙන්‌ නොගෙවිය යුතු හෝ නොපැවරිය

15. (1) කමිටුවේ සාමාජිකයන්‌ දෙදෙනකු ඉදිරිපිට දී මිස
සංස්ථාවේ මුද්‍රාව කිසිම සාධන පත්‍රයකට තබනු නොලැබිය යුතු
අතර, ඔවුන්‌ දෙදෙනා තමන්‌ පැමිණ සිටි බවට ලකුණක්‌ වශයෙන්‌
එකී සාධන පත්‍රයෙහි තම නම්‌ අත්සන්‌ කළ යුතු ය. ඒ අත්සන්‌ කිරීම
සාක්ෂිකරුවකු වශයෙන්‌ යම්‌ තැනැත්තකුගේ අත්සන්‌ කිරීමකට
පරිබාහිරව විය යුතු ය.

(2) සංස්ථාවේ මුද්‍රාව, කමිටුව විසින්‌ තීරණය කරනු ලැබිය හැකි
කමිටුවේ යම්‌ ධුර දරන්නකුගේ භාරයේ තිබිය යුතු ය.

16. (1) සංස්ථාව විසුරුවා හැරීමේ දී එහි සියලු ණය හා බැරකම්‌
පියවීමෙන්‌ පසු යම්‌ දේපලක්‌ ඉතිරි වී තිබුණහොත්‌ ඒ දේපල
සංස්ථාවේ සාමජිකයන්‌ අතර බෙදනු නොලැබිය යුතු අතර,
සංස්ථාවේ පරමාර්ථවලට සමාන පරමාර්ථ ඇත්තා වූ ද ස්වකීය
රීති අනුව යම්‌ ආදායමක්‌ හෝ දේපලක්‌ ස්වකීය සාමාජිකයන්‌ අතර
බෙදීම තහනම්‌ කරනු ලබන්නා වූ ද, වෙනත්‌ යම්‌ ආයතනයකට ඒ
දේපල දීම හෝ පැවර්ම කරනු ලැබිය යුතු ය.

(2) (1) උපවගන්තියේ කාර්ය සඳහා උචිත ආයතනය සංස්ථාව
විසුරුවා හැරීමට පෙරාතුවම සංස්ථාවේ සාමාජිකයන්‌ විසින්‌ යම්‌
මහා සභා රැස්වීමක දී ඊට පැමිණ ඡන්දය දෙන සාමාජිකයන්ගේ
බහුතර ඡන්දයෙන්‌ තීරණය කරනු ලැබිය යුතු ය.

මුදල්‌ සහ
දේපල අදාළ
කර ගැනීම.

සංස්ථාවේ
මුද්‍රාව.

විසුරුවා හැරීමේ දී
ඉතිරිවන දේපල.


ජනරජයේ සහ
අන්‍යයන්ගේ
අයිතිවාසිකම්‌
ආරක්ෂා කිරීම.

අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.

10 2014 අංක 22 දරන දාමපේ, මීගොඩ,
බෝධිවර්ධනාරාම ශ්‍රී මධුරසාම පිරිවෙන්‌ විහාරස්ථ
සංවර්ධන සභාව (සංස්ථාගත කිරීමෙ) පනත

17. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක
අයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌ හෝ
බලපෑමක්‌ නොවිය යුතු ය.

18. මේ පනතේ සිංහල හා දෙමළ භාෂා පාඨ අතර යම්‌
අනනුකූලතාවක්‌ ඇති වුවහොත්‌, එවිට, සිංහල භාෂා පාඨය
බලපැවැත්විය යුතු ය.


පාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.

(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි
දිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.
