ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2014 අංක 27 දරන ජොන්‌ සෙනෙවිරත්න
පදනම (සංස්ථාගත කිරීමෙ) පනත

[සහතිකය සටහන්‌ කළේ 2014 අගොස්තු මස 20 වන දින]

ආණ්ඩුවේ නියමය පරිදි මුද්‍රණය කරන ලදී.

2014 අගෝස්තු මස 22 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌
පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.

මිළ : රු. 12.00 යි. තැපැල්‌ ගාස්තුව : රු. 20.00 යි.


2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමෙ) පනත

[සහතිකය සටහන්‌ කළේ 2014 අගෝස්තු මස 20 වැනි දින]
එල්‌. ඩී. ඕ.(අයි.එන්‌.සී) 2872010.

ජෝන්‌ සෙනෙවිරත්න පදනම සංස්ථාගත
කිරීම සඳහා වූ පනතකි.

“ජෝන්‌ සෙනෙවිරත්න පදනම” යනුවෙන්‌ හඳුන්වනු ලබන සහ
සඳහන්‌ කරනු ලබන පදනමක්‌, එකී පදනමේ සාමාජිකයන්‌ එකඟ වූ
රීති අනුව, එහි පරමාර්ථ ඵලදායී ලෙස ක්‍රියාත්මක කිරීමේ සහ ඊට
අදාළ කාරණා ඵලදායී ලෙස කරගෙන යාමේ කාර්යය සඳහා
මෙතෙක්‌ කල්‌ පිහිටුවා තිබූ හෙයින්‌ ද:

එකී පදනම පිහිටුවනු ලැබුවේ යම්‌ පරමාර්ථ සහ කරුණු සඳහා ද,
එම පරමාර්ථ සහ කරුණු මෙතෙක්‌ කල්‌ එකී පදනම විසින්‌ සාර්ථකව
ක්‍රියාත්මක කර හා ඉටු කර ඇති හෙයින්‌ ද, සහ එකී පදනම
සංස්ථාගත කරන ලෙස ඉල්ලා ඇති බැවින්‌ ද, එකී ඉල්ලීම ඉටු
කිරීම මහජන යහපත සඳහා වන හෙයින්‌ ද:

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ:~~~~

1. මේ පනත 2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමේ) පනත යනුවෙන්‌ හඳුන්වනු ලැබේ.

2. (1) මේ පනත ක්‍රියාත්මක වීම ආරම්භ වන දින සිට සහ
ඉන්පසු (මෙහි මින්‌ මතු “පදනම” යනුවෙන්‌ සඳහන්‌ කරනු ලබන)
දැනට ජෝන්‌ සෙනෙවිරත්න පදනමෙහි සාමාජිකයන්‌ වශයෙන්‌ සිටින
තාක්‌ තැනැත්තන්‌ සහ මෙයින්‌ සංස්ථාපනය කරනු ලබන සංස්ථාවට
මින්‌ මතු සාමාජිකයන්‌ වශයෙන්‌ බඳවා ගනු ලබන තැනැත්තන්‌
(මෙහි මින්‌ මතු “සංස්ථාව” යනුවෙන්‌ සඳහන්‌ කරනු ලබන) "ජෝන්‌
සෙනෙවිරත්න පදනම" යන නාමය සහ අභිධානය යටතේ අවිච්ඡින්න
පැවැත්මක්‌ ඇති සංස්ථාවක්‌ විය යුතුය. තව ද, එකී නාමයෙන්‌ ඒ
සංස්ථාව විසින්‌ ද, එයට විරුද්ධව ද නඩු පවරනු ලැබිය හැකි ය.
තව ද, පොදු මුද්‍රාවක්‌ තබා ගැනීමේ ද, පාවිච්චි කිරීමේ ද, ස්වකීය
අභිමතය පරිදි එය වෙනස්‌ කිරීමේ ද පූර්ණ බලය සහ අධිකාරය
ඊට ඇත්තේ ය.

(2) සංස්ථාව, 1980 අංක 31 දරන ස්වේච්ඡා සමාජ සේවා
සංවිධාන (ලියාපදිංචි කිරීම හා අධීක්ෂණය) පනතේ අර්ථානුකූලව
සහ එහි කාර්ය සඳහා ස්වේච්ඡා සමාජ සේවා සංවිධානයක්‌ වශයෙන්‌
සලකනු ලැබිය යුතු අතර, එම පනතේ විධිවිධාන සංස්ථාවේ කටයුතු
කළමනාකරණය සහ ඒ සම්බන්ධයෙන්‌ අදාළ වන්නේ ය.

11, 005318 -2250 (2014/07)

පූර්විකාව.

ලුහුඬු නාමය.

ජෝන්‌
සෙනෙවිරත්ත
පදනම සංස්ථාගත
කිරීම.


2

සංස්ථාවේ පොදු 3.

පරමාර්ථ.
සඳහා ද

2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමෙ) පනත

(1) සංස්ථාව සංස්ථාපනය කරනු ලබන්නේ යම්‌ පොදු පරමාර්ථ
, ඒ පොදු පරමාර්ථ පහත සඳහන්‌ පරිදි විය යුතු යයි මෙයින්‌

ප්‍රකාශ කරනු ලැබෙ:~~~

(ආ

(ආ)

(ආ)

(ඈ)

(ඉ)

(ර)

විශ්වවිද්‍යාල හා කාර්මික විද්‍යාලවල පාඨමාලා හැදෑරීමට
තෝරාගනු ලැබ ඇති දුප්පත්‌ සිසුන්ට ශිෂ්‍යත්ව පිරිනැමීම;

ජාතික රාජ්‍ය සභාවේ 1974 අංක 2 දරන ජාතික ජල
සම්පාදන හා ජලාපවහන මණ්ඩල පනතේ 21 වන
වගන්තියේ විධිවිධානවලට යටත්ව, ජල හිඟයක්‌ පවතින
ප්‍රදේශවල ජල සැපයුම්‌ යෝජනාක්‍රම ආරම්භ කිරීම;

සංස්ථාවේ අරමුණු ඉටුකර ගැනීමේ අදහස ඇතිව චාරිකා,
විනෝද චාරිකා සහ වෙනත්‌ කටයුතු සංවිධානය කිරීම;

ශ්‍රී ලංකාවේ සියළු ප්‍රජාවන්‌ සහ ජනතාව අතර සාමය,
හොඳහිත, අවබෝධය සහ සහයොගීතාවය ප්‍රවර්ධනය
කිරීම;

ස්වභාවික විපත්‌ වැළැක්වීමට හා අවම කිරීමට පියවර
ගැනීම;

පහත සඳහන්‌ කාර්ය සඳහා අදාළ ආයතනවලට සහාය
වීම~~~

0) වැඩමුළු සහ සාකච්ඡා සංවිධානය කිරීම සහ
විදුහල්පතිවරුන්ගේ සහ ගුරුවරුන්ගේ සේවාව
ඇගයීමට සහ දිරිමත්‌ කිරීමට මෙන්ම ඔවුන්ගේ
වෘත්තීමය දැනුම වැඩිදියුණු කිරීම සඳහා ඔවුන්ට
අවශ්‍ය වෙනත්‌ ආධාර සැපයීම;

(11) ශික්ෂණ රොහල්වලට අනුයුක්ත වෛද්‍යවරුන්‌ සහ
සෞඛ්‍ය සේවකයන්ගේ සහය ඇතිව අසරණ
තැනැත්තන්ට වෛද්‍ය පහසුකම්‌ ලබා දීම;

011)) දුප්පත්‌ දරුවන්ට ඔවුන්ගේ අධ්‍යාපනය දිගටම
පවත්වාගෙන යාම සඳහා මුල්‍ය අංශයෙන්‌ හෝ
වෙනත්‌ අයුරින්‌ සහය වීම;


2014 අංක 27 දරන ජෝන්‌ සෙනෙවිරත්න පදනම 3
(සංස්ථාගත කිරීමෙ) පනත

(17) අදාළ නීති ප්‍රකාරව ඉඩම්‌ සහ ගෙවල්‌ නොමැති
අසරණ පවුල්වලට ඉඩම්‌ සහ නිවාස ලබාදීම;

() වෘත්තීය පුහුණු මධ්‍යස්ථාන පිහිටුවීම සහ එම
ආයතනවලට සහභාගි වීම මගින්‌ පාසල්‌ හැරගිය
අයගේ වෘත්තීය නිපුණතා ප්‍රවර්ධනය කිරීම;

(01) රැකියා නොමැති අයට ස්වයං රැකියා අවස්ථා
ලබාදීම;

(1) සංස්ථාවේ අරමුණු පිළිබඳ තොරතුරු ව්‍යාප්ත කිරීමට
අවශ්‍ය වන පොත, සඟරා, පත්‍රිකා, ප්‍රවෘත්ති පත්‍ර
ආදිය මුද්‍රණය කිරීම, ප්‍රකාශයට පත්‌ කිරීම සහ
බෙදාහැරීම; සහ

(/11)) සමාජ සේවා අමාත්‍යාංශය යටතේ ලියාපදිංචි වී
ඇති ස්වෙච්ඡා සංවිධානවලට දෘශ්‍යාබාධිත හා
ශ්‍රව්‍යාබාධිත තැනැත්තන්ට පහසුකම්‌ සපයා දීම සඳහා
සහාය වීම.

(2) (1) වන උපවගන්තියේ නිශ්චිතව දක්වා ඇති සංස්ථාවේ
පරමාර්ථ ක්‍රියාත්මක කිරීමේ දී, එකී පරමාර්ථ ජාතිය, ආගම, භාෂාව,
කුලය, ස්ත්‍රී පුරුෂ භේදය, දේශපාලන මතය, උපන්‌ ස්ථානය හෝ
වෙනයම්‌ හේතුවක්‌ මත පදනම්‌ කරගත්‌ වෙනස්කමකට භාජනය
නොවන පරිදි ක්‍රියාත්මක කිරීමට සංස්ථාව විසින්‌ වග බලා ගත යුතු ය.

4. ආණ්ඩුවේ හෝ පළාත්‌ සභාවේ ඕනෑම අමාත්‍යංශයක්‌ හෝ
දෙපාර්තමේන්තුවක්‌ විසින්‌ සමගාමීව පවත්වාගෙන යනු ලබන යම්‌
කාර්යයක්‌ සහ සංස්ථාවේ කාර්ය අතර, කිසිදු ගැටුමක්‌ නිර්මාණය
නොවන ආකාරයෙන්‌ සංස්ථාවේ අරමුණු ක්‍රියාත්මක කළ යුතු ය.

ආණ්ඩුවේ හෝ
පළාත්‌ සභාවේ
අමාත්‍යංශයක
හෝ
දෙපාරතමෙන්තුවක
කාර්ය සමග
සංස්ථාවේ
කාර්ය ගැටුම්‌
'සහගත නොවන
බවට සංස්ථාව
සහතික විය යුතු
බව.


සංස්ථාවේ කටයුතු
කළමනාකරණය
කිරීම.

සංස්ථාවේ බලතල.

4 2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමෙ) පනත

5. (1) මේ පනතේ විධිවිධානවලට යටත්ව සංස්ථාවේ කටයුතු
කළමනාකරණය සහ පරිපාලනය, මේ පනතේ 7 වන වගන්තිය
යටතේ සාදනු ලබන සංස්ථාවේ ඊීති මගින්‌ නිශ්චය කරනු ලැබිය
හැකි ධුර දරන්නන්‌ යම්‌ සංඛ්‍යාවකින්‌ සමන්විත (මෙහි මින්‌ මතු
"මණ්ඩලය" යනුවෙන්‌ සඳහන්‌ කරනු ලබන) කළමනාකරණ
මණ්ඩලයක්‌ විසින්‌ ක්‍රියාත්මක කරනු ලැබිය යුතු ය.

(2) (අ) මෙම පනත ආරම්භ වන දිනයට පෙරාතුවම වූ දිනයේ දී
පදනමේ මණ්ඩලයේ ධුර දරන නිලධරයන්‌, 7 වන වගන්තිය යටතේ
සාදනු ලබන රඊීති මගින්‌ දක්වා ඇති ආකාරයට සංස්ථාවේ පළමු
මණ්ඩලය පත්‌ කරනු ලබන හෝ තෝරා පත්‌ කරනු ලබන දින
තෙක්‌ සංස්ථාවේ මණ්ඩලය ලෙසින්‌ ක්‍රියාත්මක විය යුතු ය.

(ආ) මේ පනත ක්‍රියාත්මක වීම ආරම්භ වන දිනයේ සිට වසරක්‌
ඇතුළත සංස්ථාවේ පළමුවන මණ්ඩලය පත්‌ කිරීම හෝ තෝරා පත්‌
කිරීම කළ යුතු ය.

(3) (අ) අනුශාසකවරුන්‌ හා උපදේශකවරුන්‌ ද ඇතුළුව මණ්ඩලයේ
ධුර දරන සැම නිලධරයකු ම වර්ෂ තුනක කාලයක්‌ සඳහා පත්‌ කර
ගත යුතු හෝ තෝරාපත්‌ කරගත යුතු අතර, එම වර්ෂ තුනක
කාලසීමාව ඉකුත්‌ වීමෙන්‌ පසුව එම ධුර දරන නිලධරයා,
අනුශාසකවරයා හෝ උපදේශකවරයා නැවත පත්කර ගැනීම හෝ
තෝරාපත්‌ කර ගැනීම සඳහා සුදුස්සකු විය යුතු ය.

(ආ) යම්‌ ධුර දරන නිලධරයකු මියයාම, ඉල්ලා අස්වීම,
නොහැකියාවකට පත්වීම හෝ ධුරයෙන්‌ ඉවත්‌ කිරීම නිසා
පුරප්පාඩුවක්‌ ඇතිවන අවස්ථාවක දී, මණ්ඩලය විසින්‌ සංස්ථාවේ
රඊති සැළකිල්ලට ගෙන එම පුරප්පාඩුව පිරවීම සඳහා යම්‌ තැනැත්තකු
තෝරා පත්‌ කර ගත යුතු හෝ පත්‌ කර ගත යුතු ය.

(අ) (ආ) ඡේදය යටතේ තෝරාපත්‌ කර ගනු ලබන හෝ පත්කර
ගනු ලබන තැනැත්තා ඔහු අනුප්‍රාපජ්ත වන සාමාජිකයාගේ ධුර
කාලයෙන්‌ ඉකුත්‌ නොවී ඇති කාලය සඳහා ධුර දැරිය යුතු ය.

6. මේ පනතේ හෝ වෙනත්‌ යම්‌ ලිඛිත නීතියක විධිවිධානවලට
යටත්ව, සංස්ථාවේ පරමාර්ථ හෝ ඒ පරමාර්ථ අතුරින්‌ යම්‌
පරමාර්ථයක්‌ ප්‍රවර්ධනය කිරීම හෝ නංවාලීම සඳහා පහත සඳහන්‌
අවශ්‍ය හෝ අපේක්ෂිත සියලු ක්‍රියා හා කාරණා ක්‍රියාත්මක කිරීමේ,
කිරීමෙ හා ඉටු කිරීමේ බලය සංස්ථාවට තිබිය යුතු ය:~~~


(අ)

(ආ)

(ඇ)

(ඈ)

(ඉ)

(ර)

2014 අංක 27 දරන ජෝන්‌ සෙනෙවිරත්න පදනම ට්‌
(සංස්ථාගත කිරීමෙ) පනත

සංස්ථාවේ කාර්ය සඳහා අවශ්‍ය වන්නා වූ ඉඩම්‌ හෝ
ගොඩනැගිලි මිලට ගැනීමට, අත්කර ගැනීමට, කුලියට
ගැනිමට, ඉදිකිරීමට, අළුතවැඩියා කිරීමට හා
අන්‍යාකාරයකින්‌ ලබා ගැනීමට සහ සංස්ථාවේ පරමාර්ථ
ප්‍රවර්ධනය කිරීමේ අරමුණ ඇතිව සුදුසු යැයි සැළකෙන
අයුරින්‌ ඒවා සම්බන්ධයෙන්‌ ක්‍රියා කිරීම හෝ ඒවා බැහැර
කිරීම;

ඇප සහිතව හෝ රහිතව ණයට ගැනීම සහ මුදල්‌ හෝ
ද්‍රව්‍යවලින්‌ ප්‍රදාන, ත්‍යාග හෝ පරිත්‍යාග ලබා ගැනීම:

එසේ වුව ද, සංස්ථාව වෙත ලබාදෙනු ලබන විදේශීය
ප්‍රදාන, ත්‍යාග හෝ පරිත්‍යාග සම්බන්ධයෙන්‌ මණ්ඩලය
විසින්‌ මුදල්‌ විෂයය භාර අමාත්‍යවරයාගේ අමාත්‍යාංශයේ
විදේශ සම්පත්‌ දෙපාර්තමේන්තුවේ පූර්ව ලිඛිත අනුමතය
ලබාගත යුතු ය.

විනිමය බිල්පත්‌, චෙක්පත්‌, පොරොන්දු නෝට්ටු සහ
වෙනත්‌ ගනුදෙනු කළහැකි සාධන පත්‍ර සකස්‌ කිරීමට,
ලිවීමට, භාර ගැනීමට, වට්ටම්‌ දීමට, පිටසන්‌ කිරීමට,
ගනුදෙනු කිරීමට, මිලට ගැනීමට, විකිණීමට සහ නිකුත්‌
කිරීමට සහ යම්‌ බැංකුවක ගිණුම්‌ විවෘත්‌ කිරීමට, ක්‍රියාත්මක
කිරීමට, පවත්වාගෙන යාමට සහ වැසීමට;

සංස්ථාවේ කාර්යයන්‌ සඳහා වහාම අවශ්‍ය නොවන යම්‌
අරමුදල්‌ මණ්ඩලය විසින්‌ තීරණය කරනු ලබන ආකාරයකින්‌
ආයෝජනය කිරීමට;

සංස්ථාවේ පරමාර්ථ ප්‍රවර්ධනය කිරීමේ අරමුණ ඇතිව
යම්‌ නීතිමය භාරයක්‌ හෝ නිශ්චල පෞද්ගලික දේපලක්‌
භාර ගැනීමට, පිළිගැනීමට, ක්‍රියාත්මක කිරීමට, ඉටු කිරීමට
සහ පාලනය කිරීමට;

සංස්ථාවේ නිලධරයන්‌ සහ සේවකයන්‌ පත්‌ කිරීම,
සේවයෙහි නියුක්ත කිරීම, සේවයෙන්‌ පහ කිරීම හෝ
සේවය අවසන්‌ කිරීම සහ ඔවුන්‌ විෂයෙහි විනය පාලනය
පවත්වාගෙන යාම සහ සංස්ථාව විසින්‌ තීරණය කරන
ලද වැටුප්‌, දීමනා සහ පාරිතෝෂික ගෙවීමට;


සංස්ථාවේ රීති.

6

(ලා

(ඌ)

(එ)

(ඒ)

2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමෙ) පනත

සංස්ථාවේ පරමාර්ථ ප්‍රවර්ධනය කිරීමෙ අරමුණ ඇතිව
දේශන, සම්මන්ත්‍රණ සහ සමුළු සංවිධානය කිරීම;

සංස්ථාව සතු පරමාර්ථවලට සමාන පරමාර්ථ ඇති
අනෙකුත්‌ දේශීය සහ විදේශීය ආයතන සමග සම්බන්ධතා
පවත්වාගෙන යාම සහ සම්බන්ධීකරණය කිරීම;

සංස්ථාවේ කාර්ය සඳහා ශ්‍රී ලංකාව තුළ හෝ විදේශයන්‌
හි දී සේවක පිරිස්‌ පුහුණු කිරීම; සහ

සංස්ථාවේ පරමාර්ථ නිසි ලෙස සහ ඵලදායීව ක්‍රියාත්මක
කිරීම සඳහා අවශ්‍ය හෝ සුදුසු වෙනත්‌ සියලු දේ කිරීම.

7. (1) සංස්ථාව විසින්‌ සංස්ථාවේ යම්‌ මහා සභා රැස්වීමක දී
ඊට පැමිණ ඡන්දය දෙන සාමාජිකයන්‌ තුනෙන්‌ දෙකකට නොඅඩු
බහුතර ඡන්දයෙන්‌, මේ පනතට හෝ වෙනත්‌ යම්‌ ලිඛිත නීතියකට
අනනුකූල නොවන ඊීති, පහත දැක්වෙන සියලු කාරණා සඳහා හෝ
ඉන්‌ කිසිවක්‌ සඳහා කලින්‌ කල සෑදීම නීත්‍යානුකූල විය යුතු ය:~~

(ආ

(ආ)

(ආ)

(ඈ)

(ඉ)

සාමාජිකත්වය වර්ග කිරීම, සාමාජිකයන්‌ ඇතුළත්‌ කර
ගැනීම, ඉවත්‌ කිරීම, නෙරපීම හෝ ඉල්ලා අස්වීම සහ
සාමාජිකයන්‌ විසින්‌ ගෙවිය යුතු ගාසතු;

මණ්ඩලයේ ධුර දරන්නන්‌ තෝරා පත්කර ගැනීම, ධුරය
හිස්‌ කිරීම හෝ ධුරයෙන්‌ ඉවත්‌ කිරීම සහ ධුර දරන්නන්ගේ
බලතල, කාර්ය සහ කර්තව්‍ය;

සංස්ථාවේ විවිධ නිළධරයන්ගේ, අනුයෝජිතයන්ගේ සහ
සේවකයන්ගේ පත්වීම්‌, බලතල, කාර්ය හා කර්තව්‍ය සහ
කොන්දේසි හා නියමයන්‌;

මණ්ඩලයේ හෝ එහි යම්‌ අනු කමිටුවක රැස්වීම්‌ කැඳවීමේ
දී හා පැවැත්වීමේ දී අනුගමනය කළ යුතු කාර්ය පටිපාටිය,
රැස්වීම්‌ පිළිබඳ නිවේදන හා න්‍යාය පත්‍ර, ගණපූරණය සහ
ඒ රැස්වීම්වල කටයුතු කරගෙන යාම;

සංස්ථාවේ සහ මණ්ඩලයේ සාමාජිකයකු වීම සඳහා
සුදුසුකම්‌ හෟ නුසුදුසුකම්‌;


2014 අංක 27 දරන ජෝන්‌ සෙනෙවිරත්න පදනම 7
(සංස්ථාගත කිරීමෙ) පනත

(ඊ) සංස්ථාවේ දේපල, පරිපාලනය කිරීම සහ කළමනාකරණය
කිරීම; සහ

(උල) සාමාන්‍යයෙන්‌ සංස්ථාවේ කටයුතු කළමනාකරණය කිරීම
සහ එහි පරමාර්ථ මුදුන්පත්‌ කරගැනීම සහ සංස්ථාව
විසුරුවා හැරීම.

(2) සංස්ථාව විසින්‌ සාදන ලද යම්‌ රීතියක්‌ මේ වගන්තියේ (1)
වන උපවගන්තිය යටතේ සාදන ලද ඊීතියක්‌ මෙන්‌ එවැනිම
රැස්වීමක දී එවැනිම ආකාරයෙන්‌ සංශෝධනය කිරීම, වෙනස්‌ කිරීම,
ඊට යමක්‌ එකතු කිරීම හෝ පරිච්ඡින්න කිරීම කරනු ලැබිය හැකි ය.

(3) සංස්ථාවේ සාමාජිකයන්‌ සෑම කල්හිම මෙම වගන්තිය යටතේ
සාදනු ලැබූ සංස්ථාවේ තත්කාලයේ බලපවත්වන රීතිවලට යටත්‌
විය යුතු ය.

(4) මෙම වගන්තිය යටතේ සාදනු ලැබූ සංස්ථාවේ රීති රජයේ
ගැසට්‌ පත්‍රයේ පළ කළ යුතු ය.

8. සංස්ථාවේ මණ්ඩලයේ සාමාජිකයන්ගේ නම්‌, ලිපිනයන්‌ සහ
අනෙකුත්‌ අත්‍යවශ්‍ය තොරතුරු ඇතුළත්‌ කරන ලද සාමාජිකයන්ගේ
නාම ලේඛනයක්‌ සංස්ථාවේ මණ්ඩලය විසින්‌ පවත්වාගෙන යා

යුතු ය.

9. (1) සංස්ථාවට එහිම අරමුදලක්‌ තිබිය යුතු ය.

(2) සංස්ථාව සඳහා සහ වෙනුවෙන්‌ භාරගනු ලබන ත්‍යාග,
රික්තවරණ, පරිත්‍යාග, සාමාජික මුදල්‌, දායක මුදල්‌, ගාස්තු හෝ
ප්‍රදාන මණ්ඩලය විසින්‌ අනුමත කරනු ලබන බැංකු එකක හෝ වැඩි
ගණනක සංස්ථාවේ ගිණුමේ බැරට තැන්පත්‌ කරනු ලැබිය යුතු ය.

(3) මේ පනත යටතේ ස්වකීය බලතල, කාර්ය සහ කර්තව්‍ය
ක්‍රියාත්මක කිරීමේ දී, කිරීමේ දී හා ඉටු කිරීමේ දී සංස්ථාව විසින්‌
දරනු ලබන වියදම්‌ පියවීමට අවශ්‍ය සියලු මුදල්‌ අරමුදලින්‌ ගෙවනු
ලැබිය යුතු ය.

10. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.

සාමාජික නාම
ලේඛනය.

සංස්ථාවේ අරමුදල.

ගිණුම්‌ හා
විගණනය.


වාර්ෂික වාර්තාව.

8 2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමෙ) පනත

(2) සංස්ථාව විසින්‌ එහි ආදායම හා වියදම, වත්කම්‌ හා බැරකම්‌
සහ සංස්ථාවේ වෙනත්‌ සියලු ගනුදෙණු පිළිබඳව නිසි ගිණුම්‌ තබා
ගැනීමට කටයුතු සැලැස්විය යුතු ය.

(3) සංස්ථාවේ ගිණුම්‌ විගණකාධිපතිවරයා විසින්‌ හෝ ආණ්ඩුක්‍රම
ව්‍යවස්ථාවේ 154 වන ව්‍යවස්ථාව ප්‍රකාර විගණකාධිපතිවරයා විසින්‌
පත්‌ කරනු ලබන සුදුසුකම්ලත්‌ විගණකවරයකු විසින්‌ වාර්ෂිකව
විගණනය කරනු ලැබිය යුතු ය.

(4) මේ වගන්තියේ කාර්ය සඳහා "සුදුසුකම්‌ ලත්‌ විගණකවරයංා”
යන්නෙන්‌~~~

(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකු වූ ද, ගණකාධිකාරිවරයකු වශයෙන්‌
වෘත්තියෙහි යෙදීම සඳහා ඒ ආයතනයේ සභාව විසින්‌
නිකුත්‌ කරන ලද සහතිකයක්‌ දරන්නා වූ ද, තැනැත්තෙක්‌;
හෝ

(ආ) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු
ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකු වූ ද, ගණකාධිකාර්වරයකු වශයෙන්‌
වෘත්තියේ යෙදීම සඳහා ඒ ආයතනයේ සභාව විසින්‌ නිකුත්‌
කරන ලද සහතිකයක්‌ දරන්නා වූ ද, සාමාජිකයන්ගෙන්‌
යුත්‌ එවැනි ගණකාධිකාරී සමාගමක්‌,

අදහස්‌ වේ.

11. (1) මණ්ඩලය විසින්‌ සංස්ථාවේ කටයුතු පිළිබඳ වාර්තාවක්‌
සෑම මුදල්‌ වර්ෂයක්‌ සඳහා සකස්‌ කරනු ලැබිය යුතු අතර, එම
වාර්තාව විගණනය කරන ලද ගිණුම්‌ ප්‍රකාශය සමග වාර්තාව අදාල
වසරට පසුව එන වාර්ෂයේ සය මාසයක්‌ ඉකුත්‌ වීමට පෙර සමාජ
සේවා විෂයයභාර අමාත්‍යවරයාගේ අමාත්‍යාංශයේ ලේකම්වරයා
වෙත හා 1980 අංක 31 දරන ස්වේච්ඡා සමාජ සේවා සංවිධාන
(ලියාපදිංචි කිරීම හා අධීක්ෂණය) පනත යටතේ පත්‌ කරන ලද
ස්වේච්ඡා සමාජ සේවා සංවිධාන රෙජිස්ට්‍රාර්වරයා වෙත ඉදිරිපත්‌

කළ යුතු ය.


2014 අංක 27 දරන ජෝන්‌ සෙනෙවිරත්න පදනම 9
(සංස්ථාගත කිරීමෙ) පනත

(2) මුදල්‌ වර්ෂය තුළ දී සංස්ථාව වෙත දේශීය හා විදේශීය
වශයෙන්‌ ලැබුණු මුදල්‌ පිළිබඳ වෙනම ගිණුමක්‌ (1) වන උපවගන්තියේ
සඳහන්‌ වාර්තාව සමග යැවිය යුතු ය.

12. මේ පනත ක්‍රියාත්මක වීම ආරම්භ වන දිනයට පෙරාතුවම
වූ දිනයේ දී පදනම විසින්‌ ගෙවිය යුතු සියලු ණය සහ බැරකම්‌
මෙයින්‌ සංස්ථාපනය කරනු ලබන සංස්ථාව විසින්‌ ගෙවනු ලැබිය
යුතු අතර, එදිනට පදනමට අයවිය යුතු සියලු ණය සහ පදනමට
ගෙවිය යුතු සාමාජික මුදල්‌ සහ දායක මුදල්‌ මේ පනතේ කාර්ය
සඳහා සංස්ථාව වෙත ගෙවනු ලැබිය යුතු ය.

13. යම්‌ මිළට ගැනීමක්‌, ප්‍රදානයක්‌, ත්‍යාගයක්‌, තෙස්තමෙේන්තු
නියාදනයක්‌ හෝ වෙනත්‌ යම්‌ ආකාරයකින්‌ සංස්ථාව සතුවන චංචල
හෝ නිශ්චල යම්‌ දේපළක්‌ අත්කර ගැනීමට සහ දැරීමට මේ පනතේ
විධිවිධානවලට යටත්ව නීතියෙන්‌ සංස්ථාවට හැකියාව සහ බලය
ඇති අතර, ඒ දේපල විකිණීමේ, උකස්‌ කිරීමෙ, බදු දීමේ, හුවමාරු
කිරීමේ හෝ වෙනත්‌ ආකාරයකින්‌ නීයාදනය කිරීමේ පූර්ණ බලය
ඇතිව 7 වන වගන්තිය යටතේ සාදන ලද සංස්ථාවේ රීතිවලට
යටත්ව මේ පනතේ කාර්ය සඳහා සංස්ථාව විසින්‌ ඒ සියලු දේපල

දැරිය යුතු ය.

14. කවර ආකාරයකින්‌ හෝ ලබාගන්නා සංස්ථාවේ මුදල්‌ හා
දේපල, සංස්ථාවේ පරමාර්ථ ඉටු කර ගැනීම කෙරෙහි පමණක්‌
අදාළ කරගත යුතු අතර, එයින්‌ කිසිදු කොටසක්‌ සංස්ථාවේ
සාමාජිකයන්ට ලාභාංශ මුදල්‌, ප්‍රසාද දීමනා හෝ ලාභ වශයෙන්‌
සෘජුව හෝ අන්‍යාකාරයෙන්‌ නොගෙවිය යුතු හෝ නොපැවරටිය යුතු ය.

15. (1) මණ්ඩලයේ සාමාජිකයන්‌ දෙදෙනකුගේ ඉදිරිපිට දී මිස
සංස්ථාවේ මුද්‍රාව කිසිම සාධන පත්‍රයකට තබනු නොලැබිය යුතු
අතර, ඔවුන්‌ දෙදෙනා තමන්‌ පැමිණ සිටි බවට ලකුණක්‌ වශයෙන්‌
එකී සාධන පත්‍රයෙහි තම නම අත්සන්‌ කළ යුතු ය. ඒ අත්සන්‌ කිරීම
සාක්ෂිකරුවකු වශයෙන්‌ යම්‌ තැනැත්තකුගේ අත්සන්‌ කිරීමකට
පරිබාහිරව විය යුතු ය.

(2) සංස්ථාවේ මුද්‍රාව, මණ්ඩලය විසින්‌ තීරණය කරනු ලැබිය
හැකි මණ්ඩලයේ යම්‌ ධුර දරන නිලධරයකු භාරයේ තිබිය යුතු ය.

16. (1) සංස්ථාව විසුරුවා හැරීමේ දී එහි සියලු ණය හා බැරකම්‌
පියවීමෙන්‌ පසු යම්‌ දේපලක්‌ ඉතිරි වී තිබුණහොත්‌ ඒ දේපල
සංස්ථාවේ සාමාජිකයන්‌ අතර බෙදනු නොලැබිය යුතු අතර,

පදනම විසින්‌

ගෙවිය යුතු සහ
පදනමට අයවිය
යුතු ණය මුදල්‌.

සංස්ථාව විසින්‌
චංචල සහ නිශ්චල
දේපළ දැරිය හැකි
බව.

මුදල්‌ සහ දේපල
අදාළ කර ගැනීම.

සංස්ථාවේ මුද්‍රාව.

විසුරුවා හැරීමේ දී
ඉතිරි වන දේපළ.


ජනරජයේ
අයිතිවාසිකම්‌
ආරක්ෂා කිරීම.

අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.

10 2014 අංක 27 දරන ජෝන්‌ සෙනෙවිරත්න පදනම
(සංස්ථාගත කිරීමෙ) පනත

සංස්ථාවේ පරමාර්ථවලට සමාන පරමාර්ථ ඇත්තා වූ ද ස්වකීය
රඊති අනුව යම්‌ ආදායමක්‌ හෝ දේපලක්‌ ස්වකීය සාමාජිකයන්‌ අතර,
බෙදීම තහනම්‌ කරනු ලබන්නා වූ ද, වෙනත්‌ යම්‌ ආයතනයකට ඒ
දේපල දීම හෝ පැවර්ම කරනු ලැබිය යුතු ය.

(2) (1) උපවගන්තියේ කාර්ය සඳහා උචිත ආයතනය සංස්ථාව
විසුරුවා හැරීමට පෙරාතුවම සංස්ථාවේ සාමාජිකයන්‌ විසින්‌ යම්‌
මහා සභා රැස්වීමක දී ඊට පැමිණ ඡන්දය දෙන සාමාජිකයන්ගේ
බහුතර ඡන්දයෙන්‌ තීරණය කරනු ලැබිය යුතු ය.

17. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක
අයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌ හෝ
බලපෑමක්‌ නොවිය යුතු ය.

18. මේ පනතෙහි සිංහල හා දෙමළ භාෂා පාඨ අතර යම්‌
අනනුකූලතාවක්‌ ඇති වුවහොත්‌, එවිට, සිංහල භාෂා පාඨය
බලපැවැත්විය යුතු ය.


පාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.

(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි
දිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.
