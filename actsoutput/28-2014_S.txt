ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

[සහතිකය සටහන්‌ කළේ 2014 අගොස්තු මස 21 වන දින]

ආණ්ඩුවේ නියමය පරිදි මුද්‍රණය කරන ලදී.

2014 අගෝස්තු මස 22 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.

මිළ : රු. 12.00 යි. තැපැල්‌ ගාස්තුව : රු. 20.00 යි.


2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

[සහතිකය සටහන්‌ කළේ 2014 අගෝස්තු මස 21 වන දින]
එල්‌.ඩී.-_ඕ. (අයි. එන්‌. සී.) 35/2011.

බෝධිරාජාරාම අධ්‍යාපනික හා සංස්කෘතික පදනම
සංස්ථාගත කිරීම සඳහා වූ පනතකි.

“බෝධිරාජාරාම අධ්‍යාපනික හා සංස්කෘතික පදනම” යනුවෙන්‌
හඳුන්වනු ලබන හා සඳහන්‌ කරනු ලබන පදනමක්‌, එකී පදනමේ
සාමාජිකයන්‌ එකඟ වූ රීතිවලට අනුව, එකී පදනමක්‌ සම්බන්ධ
සියලු පරමාර්ථ හා කාරණා ඵලදායී ලෙස ක්‍රියාත්මක කිරීමේ හා
කරගෙන යාමේ කාර්යය සඳහා මෙතෙක්‌ කල්‌ ග්‍රී ලංකාවේ පිහිටුවා
තිබූ හෙයින්‌ ද:

එකී පදනම පිහිටුවනු ලැබුවේ යම්‌ පරමාර්ථ හා කාරණා සඳහා ද,
එම පරමාර්ථ සහ කාරණා මෙතෙක්‌ කල්‌ එකී පදනම විසින්‌
සාර්ථකව ක්‍රියාත්මක කර සහ ඉටු කර ඇති හෙයින්‌ ද, සහ එකී
පදනම සංස්ථාගත කරන ලෙස ඉල්ලා ඇති හෙයින්‌ ද, එම ඉල්ලීම
ඉටු කිරීම මහජන යහපත සඳහා වන හෙයින්‌ ද:

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව
විසින්‌ මෙසේ පනවනු ලැබේ:~-~~

1. මේ පනත 2014 අංක 28 දරන බෝධිරාජාරාම අධ්‍යාපනික
හා සංස්කෘතික පදනම (සංස්ථාගත කිරීමේ) පනත යනුවෙන්‌ හඳුන්වනු
ලැබේ.

2. (1) මේ පනත ක්‍රියාත්මක වීම ආරම්භ වන දින සිට සහ ඉන්‌
පසුව (මෙහි මින්‌ මතු “පදනම” යනුවෙන්‌ සඳහන්‌ කරනු ලබන)
“බෝධිරාජාරාම අධ්‍යාපනික හා සංස්කෘතික පදනමේ” දැනට
සාමාජිකයන්‌ වශයෙන්‌ සිටින තැනැත්තන්‌ සහ මෙයින්‌ සංස්ථාපනය
කරනු ලබන සංස්ථාවට මින්‌ මතු සාමාජිකයින්‌ වශයෙන්‌ බඳවා ගනු
ලබන තැනැත්තන්‌ ද (මෙහි මින්‌ මතු “සංස්ථාව” යනුවෙන්‌ සඳහන්‌
කරනු ලබන) “බෝධිරාජාරාම අධ්‍යාපනික හා සංස්කෘතික පදනම”
යන නාමය සහ අභිධානය යටතේ අවිච්ඡින්න පැවැත්මක්‌ ඇති
සංස්ථාවක්‌ විය යුතු ය. තව ද, එකී නාමයෙන්‌ ඒ සංස්ථාව විසින්‌
ද, එයට විරුද්ධව ද නඩු පවරනු ලැබිය හැකි ය. තවද, පොදු
මුද්‍රාවක්‌ තබා ගැනීමේ ද, එය පාවිච්චි කිරීමේ ද, ස්වකීය අභිමතය
පරිදි එය වෙනස්‌ කිර්මේ ද පූර්ණ බලය සහ අධිකාරය එකී
සංස්ථාවට තිබිය යුතු ය.

පූර්විකාව.

ලුහුඬු නාමය.

බෝධිරාජාරාම
අධ්‍යාපනික හා
සංස්කෘතික පදනම
සංස්ථාගත කිරීම.


සංස්ථාවේ පොදු
පරමාර්ථ.

2 2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

(2) සංස්ථාව, 1980 අංක 31 දරන ස්වේච්ඡා සමාජ සේවා
සංවිධාන (ලියාපදිංචි කිරීම හා අධීක්ෂණය කිරීම) පනතේ
අර්ථානුකූලව සහ එහි කාර්ය සඳහා ස්වේච්ඡා සමාජ සේවා
සංවිධානයක්‌ වශයෙන්‌ සලකනු ලැබිය යුතු අතර, එම පනතේ
විධිවිධාන සංස්ථාවේ කටයුතු කළමනාකරණය සහ ඒ සම්බන්ධයෙන්‌

අදාළ විය යුතු ය.

3.

(1) සංස්ථාව සංස්ථාපනය කරනු ලබන්නේ යම්‌ පොදු

පරමාර්ථ සඳහා ද, ඒ පොදු පරමාර්ථ පහත දැක්වෙන පරිදි විය යුතු

යයි මෙයින්‌ ප්‍රකාශ කරනු ලැබේ:~~~

(ආ

(ආ)

(ආ)

(ඈ)

(ඉ)

(ර)

බෞද්ධාගමිකයන්ගේ ආධ්‍යාත්මික සංවර්ධනය පෝෂණය
කිරීම අරමුණුකොට බෞදඉ්ධ විහාරස්ථාන සංවර්ධනය
කිරීමට අවශ්‍ය ක්‍රියාමාර්ග ගැනීම හා බෝධිරාජාරාම
විහාරස්ථානයට නව විහාරාංග එකතු කිරීමට අවශ්‍ය
සියලුම පියවර ගැනීම;

බෞද්ධාගමිකයන්ගේ සදාචාරාත්මක අගයන්‌ දියුණු කිරීමට
අනුබල දීම හා ඒ සඳහා අදාළ වන්නා වූ විවිධ වැඩසටහන්‌
ආරම්භ කොට ක්‍රියාත්මක කිරීම ;

බෞද්ධාගමිකයන්ට ආධාර කිරීම අරමුණුකොට ගෙන පෙර
පාසල්‌, දිවා සුරැකුම්‌ මධ්‍යස්ථාන, ළමා නිවාස, වැඩිහිටි
නිවාස සහ දහම්‌ පාසල්‌ පිහිටුවීම සඳහා වැඩසටහන්‌
ක්‍රියාත්මක කිරීම ;

දුප්පත්කම හෝ වෙනත්‌ නොහැකියාවන්‌ නිසා අධ්‍යාපනික
කටයුතු කරගෙන යාමට අපොහොසත්‌ වන ශ්‍රී ලාංකික
බෞද්ධ ශිෂ්‍යයන්ගේ සුභසාධනය සඳහා විවිධ ව්‍යාපෘති
ආරම්භ කොට පවත්වා ගෙන යාම ;

අධ්‍යාපනයේ ප්‍රවර්ධනය අරමුණු කොට බෞද්ධ භික්ෂූන්‌
වහන්සෙ, දස සිල්‌ මාතාවන්‌ සහ වයසින්‌ බාල, මහලු
බෞද්ධ ජනතාව සඳහා දේශන, සම්මන්ත්‍රණ, සාකච්ඡා,
වැඩමුළු, අධ්‍යාපනික චාරිකා, ප්‍රදර්ශන, පවත්වාගෙන යාම
සහ ප්‍රකාශන මුද්‍රණය කිරීම ;

බෞද්ධාගමට අයත්‌ දිළිඳු, මහලු, අනාථ, කායික හා
මානසික දුබලතා ඇති අය හා අසරණභාවයට පත්ව
සිටින ජනතාව සඳහා පිහිටවීම පිණිස ආධාර හා නිවාස
සැපයීම වැනි සහන සේවා සැපයීම;


2014 අංක 28 දරන බෝධිරාජාරාම අධ්‍යාපනික හා 3
සංස්කෘතික පදනම (සංස්ථාගත කිරීමෙ) පනත

(ලා) ළමා සෞඛ්‍යය, වැඩිහිටි සෞඛ්‍යය, රෝග නිවාරණ වැනි
කරුණුවලට අදාළව වැඩසටහන්‌ ක්‍රියාත්මක කිරීම,
වෛද්‍ය සායන, කායික පුහුණුවීම්‌ සහ ක්‍රීඩා මධ්‍යස්ථාන
පවත්වාගෙන යාම සහ බෞද්ධාගමිකයන්ගේ සුභසාධනය
සඳහා වෛද්‍ය පහසුකම්‌ සැලසීම;

(ඌ) සංස්කෘතිය, සාහිත්‍යය, කලා ශිල්ප, දේශීය වෛද්‍ය විද්‍යාව,
පරිසර සංරක්ෂණය ආදී ශ්‍රී ලංකාවේ සාම්ප්‍රදායික
උරුමයන්‌ සංරක්ෂණය කිරීම සඳහා විවිධ වැඩසටහන්‌
ආරම්භ කිරීම හා ඒවා පවත්වාගෙන යාම; සහ

(එ) සංස්ථාවේ අරමුණුවලට සමාන අරමුණු ඇති දේශීය හෝ
විදේශීය වෙනත්‌ යම්‌ ආයතන සමග සහයෝගයෙන්‌ කටයුතු
කිරීම.

(2) (1) වන උපවගන්තියේ නිශ්චිතව සඳහන්‌ කොට ඇති පරමාර්ථ
ක්‍රියාත්මක කිරීමේ දී, එකී පරමාර්ථ, වර්ගය, ආගම, භාෂාව, කුලය,
ස්ත්‍රී පුරුෂ භේදය, දේශපාලන මතය, උපන්‌ ස්ථානය යන හේතු
මත හෝ ඉන්‌ කවර වූ හේතුවක්‌ මත පදනම්‌ කරගත්‌ වෙනස්කමකට
භාජනය නොවන පරිදි ක්‍රියාත්මක කිරීමට සංස්ථාව විසින්‌ වගබලා

ගත යුතු ය.

4. ආණ්ඩුවේ හෝ පළාත්‌ සභාවක යම්‌ අමාත්‍යාංශයක්‌ හෝ
දෙපාර්තමේන්තුවක්‌ විසින්‌ සමගාමීව පවත්වාගෙන යනු ලබන යම්‌
කාර්යයක්‌ සහ සංස්ථාවේ කාර්ය අතර, කිසිදු ගැටුමක්‌ නිර්මාණය
නොවන ආකාරයෙන්‌ සංස්ථාවේ පරමාර්ථ ක්‍රියාත්මක කළ යුතු ය.

5. (1) මේ පනතේ විධිවිධානවලට යටත්‌ ව සංස්ථාවේ කටයුතු
කළමනාකරණය සහ පරිපාලනය, මේ පනතේ 7 වන වගන්තිය
යටතේ සාදනු ලබන සංස්ථාවේ රිති මගින්‌ නිශ්චය කරනු ලැබිය
හැකි ධුර දරන්නන්‌ යම්‌ සංඛ්‍යාවකින්‌ සමන්විත (මෙහි මින්‌ මතු
"සභාව" යනුවෙන්‌ සඳහන්‌ කරනු ලබන) ක්‍රියාකාරී සභාව විසින්‌
ක්‍රියාත්මක කරනු ලැබිය යුතු ය.

ආණ්ඩුවේ හෝ
පළාත්‌ සභාවක
අමාත්‍යාංශයක
හෝ
දෙපාර්තමේන්තුවක
කාර්ය සමග
සංස්ථාවේ කාර්ය
ගැටුම්‌ සහගත
නොවන බවට
සංස්ථාව වගබලා
ගත යුතු බව.

සංස්ථාවේ කටයුතු
කළමනාකරණය
කිරීම.


සංස්ථාවේ බලතල.

4 2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

(2) (්‌අ) මේ පනත ආරම්භ වන දිනයට පෙරාතුවම වූ දිනයේ දී
ධුර දරන ලැබූ පදනමේ සභාව, 7 වන වගන්තිය යටතේ සාදනු
ලබන ඊීති මගින්‌ විධිවිධාන සලස්වා ඇති ආකාරයට ප්‍රථම සභාව
පත්‌ කරනු ලබන හෝ තෝරා පත්‌ කරනු ලබන තෙක්‌ සංස්ථාවේ
සභාව වශයෙන්‌ ක්‍රියා කළ යුතු ය.

(ආ) සංස්ථාවේ ප්‍රථම සභාව මේ පනත ක්‍රියාත්මක වීම ආරම්භ
වන දිනයේ සිට එක්‌ අවුරුද්දක කාලයක්‌ ඇතුළත පත්‌ කිරීම හෝ
තෝරාපත්‌ කර ගැනීම කළ යුතු ය.

(3) (අ) අනුශාසකවරු සහ උපදේශකවරුද ඇතුළුව සභාවේ සෑම
ධුර දරන්නෙකුම වර්ෂ තුනක කාලයක්‌ සඳහා පත්‌ කර ගත යුතු
හෝ තෝරාපත්‌ කරගත යුතු අතර, ඒ වර්ෂ තුනක කාලසීමාව
ඉකුත්‌ වීමෙන්‌ පසුව ඒ ධුර දරන්නා, අනුශාසකවරයා හෝ
උපදේශකවරයා නැවත තෝරාපත්‌ කර ගැනීම සඳහා සුදුස්සකු
වන්නේ ය.

(ආ) යම්‌ ධුර දරන්නකු මියයාම, ඉල්ලා අස්වීම, නොහැකියාවකට
පත්වීම හෝ ධුරයෙන්‌ ඉවත්‌ කිරීම නිසා ධුරයේ පුරප්පාඩුවක්‌ ඇතිවන
අවස්ථාවක දී, සභාව විසින්‌ සංස්ථාවේ රීති සැලකිල්ලට ගෙන
එම පුරප්පාඩුව පිරවීම සඳහා යම්‌ තැනැත්තකු තෝරා පත්‌ කරගත
යුතු හෝ පත්‌ කරගත යුතු ය.

(අල) (ආ) ඡේදය යටතේ තෝරාපත්‌ කර ගනු ලබන හෝ පත්‌
කර ගනු ලබන තැනැත්තා ඔහු අනුප්‍රාජ්ත වන සාමාජිකයාගේ ධුර
කාලයෙන්‌ ඉකුත්‌ නොවී ඇති කාලය සඳහා ධුර දැරිය යුතු ය.

6. මේ පනතේ සහ වෙනත්‌ යම්‌ ලිඛිත නීතියක විධිවිධානවලට
යටත්ව සංස්ථාවේ පරමාර්ථ හෝ ඒ පරමාර්ථ අතුරින්‌ යම්‌
පරමාර්ථයක්‌ ප්‍රවර්ධනය කිරීම හෝ නංවාලීම සඳහා පහත සඳහන්‌,
අවශ්‍ය හෝ අපේක්‍ෂිත සියලු ක්‍රියා හා කාරණා කිරීමේ, ක්‍රියාත්මක
කිරීමේ හා ඉටු කිරීමේ බලය සංස්ථාවට තිබිය යුතු ය:~_~

(අ) සංස්ථාවේ කාර්ය සඳහා අවශ්‍ය වන්නා වූ ඉඩම්‌ හෝ
ගොඩනැගිලි මිලට ගැනීමට, කුලියට ගැනීමට, ඉදිකිරීමට,
අළුත්වැඩියා කිරිමට සහ සංස්ථාවේ පරමාර්ථ ප්‍රවර්ධනය


2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

බ්‌

(ආ)

(ඇ)

(ඈ)

(ඉ)

(ර)

(ලා)

කිරීමේ අරමුණ ඇතිව සුදුසු යැයි සැළකෙන අයුරින්‌ ඒවා
සම්බන්ධයෙන්‌ ක්‍රියා කිරීම හෝ ඒවා බැහැර කිරීම ;

ඇප සහිතව හෝ රහිතව මුදල්‌ ණයට ගැනීම සහ
රැස්‌ කිරීම සහ මුදල්‌ හෝ ද්‍රව්‍යවලින්‌ ප්‍රදාන, ත්‍යාග හෝ
පරිත්‍යාග ලබා ගැනීම :

එසේ වුවද, සංස්ථාව වෙත ලබා දෙනු ලබන සියලු

විදේශීය ප්‍රදාන, ත්‍යාග හෝ පරිත්‍යාග සම්බන්ධයෙන්‌
සභාව විසින්‌ මුදල්‌ විෂයය භාර අමාත්‍යවරයාගේ
අමාත්‍යාංශයේ විදේශ සම්පත්‌ දෙපාර්තමේන්තුවේ පූර්ව
ලිඛිත අනුමතය ලබා ගත යුතු ය.

විනිමය බිල්පත්‌, චෙක්පත්‌, පොරොන්දු නෝට්ටු සහ
වෙනත්‌ ගනුදෙනු කළ හැකි සාධන පත්‍ර සකස්‌ කිරීමට,
ලිවීමට, භාර ගැනීමට, වට්ටම්‌ දීමට, පිටසන්‌ කිරීමට,
ගනුදෙනු කිරීමට, මිලට ගැනීමට, විකිණීමට, සහ නිකුත්‌
කිරීමට සහ යම්‌ බැංකුවක ගිණුම්‌ විවෘත කිරීමට,
ක්‍රියාත්මක කිරීමට, පවත්වාගෙන යාමට සහ වැසීමට ;

සංස්ථාවේ කාර්ය සඳහා වහාම අවශ්‍ය නොවන යම්‌
අරමුදල්‌ සභාව විසින්‌ තීරණය කරනු ලැබිය හැකි
ආකාරයකින්‌ ආයෝජනය කිරීමට ;

සංස්ථාවේ පරමාර්ථ ප්‍රවර්ධනය කිරීමේ අරමුණ ඇතිව
යම්‌ නීත්‍යානුකූල භාරයක්‌ හෝ නිශ්චල හෝ පෞද්ගලික
දේපලක්‌ භාර ගැනීමට, පිළිගැනීමට, ක්‍රියාත්මක කිරීමට,
ඉටු කිරීමට සහ පරිපාලනය කිරීමට ;

සංස්ථාවේ නිලධරයන්‌ සහ සේවකයන්‌ පත්‌ කිරීම,
සේවයෙහි නියුක්ත කිරීම, සේවයෙන්‌ පහ කිරීම හෝ
සේවය අවසන්‌ කිරීම සහ ඔවුන්‌ විෂයෙහි විනය පාලනය
පවත්වාගෙන යාම සහ සංස්ථාව විසින්‌ තීරණය කරනු
ලැබිය හැකි වැටුප්‌, දීමනා සහ පාරිතෝෂික ගෙවීමට ;

සංස්ථාවේ පරමාර්ථ ප්‍රවර්ධනය කිරීමේ අරමුණ ඇතිව
දේශන, සම්මන්ත්‍රණ සහ සමුළු සංවිධානය කිරීම.


සංස්ථාවේ රීති.

6

2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

(ඌ)

සංස්ථාවේ පරමාර්ථවලට සමාන පරමාර්ථ ඇති දේශීය
සහ විදේශීය අනෙකුත්‌ ආයතන සමග සම්බන්ධතා
පවත්වාගෙන යාම සහ සම්බන්ධීකරණය කිරීම ;

(එා සංස්ථාවේ කාර්ය සඳහා ශ්‍රි ලංකාව තූළ හෙං
විදේශයන්‌ හි දී සේවක පිරිස්‌ පුහුණු කිරීම ; සහ
(ඒ) සංස්ථාවේ පරමාර්ථ නිසි ලෙස සහ ඵලදායීව ක්‍රියාත්මක

කිරීම සඳහා අවශ්‍ය හෝ සුදුසු වෙනත්‌ සියලු දේ සිදු
කිරීම.

7. (1) සංස්ථාව විසින්‌, සංස්ථාවේ යම්‌ මහා සභා රැස්වීමක දී
ඊට පැමිණ ඡන්දය දෙන සාමාජිකයන්‌ තුනෙන්‌ දෙකකට නොඅඩු
බහුතර ඡන්දයෙන්‌, මේ පනතට හෝ වෙනත්‌ යම්‌ ලිඛිත නීතියකට
අනනුකූල නොවන්නා වූ රීති, පහත සඳහන්‌ සියලු කරුණු සඳහා
හෝ ඉන්‌ කිසිවක්‌ සඳහා කලින්‌ කල සෑදීම නීත්‍යානුකූල විය යුතු ය.

(ආ

(ආ)

(ඇ)

(ඈ)

(ඉ)

සාමාජිකත්වය වර්ග කිරීම, සාමාජිකයන්‌ ඇතුළත්‌ කර
ගැනීම, ඉවත්‌ කිරීම, නෙරපීම හෝ ඉල්ලා අස්වීම සහ
සාමාජිකයන්‌ විසින්‌ ගෙවිය යුතු ගාස්තු ;

සභාවේ ධුර දරන්නන්‌ තෝරා පත්කර ගැනීම, ධුරය හිස්‌
කිරීම හෝ ධුරයෙන්‌ ඉවත්‌ කිරීම සහ ධුර දරන්නන්ගේ
බලතල, කාර්ය සහ කර්තව්‍ය ;

සංස්ථාවේ විවිධ නිලධරයන්ගේ, අනුයෝජිතයන්ගේ සහ
සේවකයන්ගේ පත්‌ කිරීම්‌, නියම සහ කොන්දේසි, බලතල,
කර්තව්‍ය හා කාර්ය ;

සභාවේ හෝ එහි යම්‌ අනු කමිටුවක රැස්වීම්‌ කැඳවීමේ දී
හා පැවැත්වීමේ දී අනුගමනය කළ යුතු කාර්ය පටිපාටිය,
රැස්වීම්‌ පිළිබඳ දැන්වීම්‌ හා න්‍යාය පත්‍ර, ගණපූරණය සහ
ඒ රැස්වීම්වල කටයුතු කරගෙන යාම ;

සංස්ථාවේ සහ සභාවේ සාමාජිකයකු වීමට අවශ්‍ය
සුදුසුකම්‌ හා නුසුදුසුකම්‌;



2014 අංක 28 දරන බෝධිරාජාරාම අධ්‍යාපනික හා 7
සංස්කෘතික පදනම (සංස්ථාගත කිරීමෙ) පනත

(ඊ) සංස්ථාවේ දේපල, පරිපාලනය කිරීම සහ කළමනාකරණය
කිරීම ; සහ

(උ) පොදුවේ සංස්ථාවේ කටයුතු කළමනාකරණය කිරීම සහ
එහි පරමාර්ථ මුදුන්පත්‌ කරගැනීම සහ සංස්ථාව විසුරුවා
හැරීම.

(2) සංස්ථාව විසින්‌ සාදන ලද යම්‌ රීතියක්‌ මේ වගන්තියේ (1)
වන උපවගන්තිය යටතේ සාදන ලද ඊීතියක්‌ මෙන්‌, එවැනිම
රැස්වීමක දී එවැනිම ආකාරයෙන්‌ සංශෝධනය කිර්ම, වෙනස්‌
කිරීම, ඊට යමක්‌ එකතු කිරීම හෝ පරිච්ඡින්න කිරීම කරනු ලැබිය
හැකිය.

(3) සංස්ථාවේ සාමාජිකයන්‌ සෑම කල්හිම සංස්ථාවේ ඊතිවලට
යටත්‌ විය යුතු ය.

(4) මේ වගන්තිය යටතේ සාදනු ලැබූ සංස්ථාවේ රීති ගැසට්‌
පත්‍රයේ පළ කළ යුතු ය.

8. සාමාජිකයන්ගේ නම්‌, ලිපින සහ වෙනත්‌ අත්‍යවශ්‍ය තොරතුරු
ඇතුළත්‌ කරනු ලැබිය යුතු සාමාජිකයන්ගේ ලේඛනයක්‌ සභාව
විසින්‌ පවත්වාගෙන යා යුතු ය.

9. (1) සංස්ථාවට එහිම අරමුදලක්‌ තිබිය යුතු ය.

(2) සංස්ථාව සඳහා සහ වෙනුවෙන්‌ ත්‍යාග, රික්තවරණ, පරිත්‍යාග,
ග්‍රාහක මුදල්‌, දායක මුදල්‌, ගාස්තු හෝ ප්‍රදාන වශයෙන්‌ ලැබෙන
සියලුම මුදල්‌, සභාව විසින්‌ අනුමත කරන ලද එක්‌ බැංකුවක හෝ
බැංකු වැඩි ගණනක සංස්ථාවේ බැරට තැන්පත්‌ කරනු ලැබිය

යුතු ය.

(3) මේ පනත යටතේ ස්වකීය බලතල, කාර්ය සහ කර්තව්‍ය
ක්‍රියාත්මක කිරීමේ දී හා ඉටු කිරීමේ දී සංස්ථාව විසින්‌ දරනු ලබන
වියදම්‌ පියවීමට අවශ්‍ය සියලුම මුදල්‌ සංස්ථාවේ අරමුදලින්‌ ගෙවනු
ලැබිය යුතු ය.

10. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.

සාමාජිකයන්ගේ
සාමාජික ලේඛනය.

සංස්ථාවේ
අරමුදල.

ගිණුම්‌ සහ
විගණනය.


වාර්ෂික වාර්තාව.

8 2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

(2) සංස්ථාව විසින්‌ එහි ආදායම සහ වියදම, වත්කම්‌ හා බැරකම්‌
සහ සංස්ථාවේ වෙනත්‌ සියලු ගනුදෙනු පිළිබඳව නිසි ගිණුම්‌ තබා
ගැනීමට කටයුතු සැලැස්විය යුතු ය.

(3) ආණ්ඩුක්‍රම ව්‍යවස්ථාවේ 154 වන ව්‍යවස්ථාව ප්‍රකාර සංස්ථාවේ
ගිණුම්‌ විගණකාධිපතිවරයා විසින්‌ හෝ විගණකාධිපතිවරයා විසින්‌
පත්‌ කරනු ලබන සුදුසුකම්‌ ලත්‌ විගණකවරයකු විසින්‌ වාර්ෂිකව
විගණනය කරනු ලැබිය යුතු ය.

(4) මේ වගන්තියේ කාර්යය සඳහා 'සුදුසුකම්‌ ලත්‌ විගණකවරයා
යන්නෙන්‌ ~~~

(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ
හෝ නීතියෙන්‌ පිහිටුවන ලද වෙනත්‌ යම්‌
ආයතනයක හෝ සාමාජිකයකුව සිටින්නේ ද,
ගණකාධිකාර්වරයකු වශයෙන්‌ වෘත්තියෙහි යෙදීමට
ඒ ආයතනයේ සභාව විසින්‌ නිකුත්‌ කරන ලද
සහතිකයක්‌ දරන්නා වූ ද තැනැත්තෙක්‌ ; හෝ

(ආ) යම්‌ ගණකාධිකාරී සමාගමක එක්‌ එක්‌ නේවාසික
හවුල්කරු ශ්‍රී ලංකා වරලත්‌ ගණකාධිකාරීන්ගේ
ආයතනයේ හෝ නීතියෙන්‌ පිහිටුවන ලද වෙනත්‌
යම්‌ ආයතනයක හෝ සාමාජිකයකු ව සිටින්නේ ද
එමෙන්ම ගණකාධිකාර්වරයකු වශයෙන්‌ වෘත්තියේ
යෙදීම සඳහා එකී ආයතනයේ සභාව විසින්‌ නිකුත්‌
කරන ලද සහතිකයක්‌ දරන්නේ දැ, එවැනි
ගණකාධිකාර්‌ සමාගමක්‌,

අදහස්‌ වේ.

11. (1) සභාව විසින්‌ සංස්ථාවේ කටයුතු පිළිබඳ වාරිතාවක්‌ සෑම
මුදල්‌ වර්ෂයක්‌ සඳහා සකස්‌ කරනු ලැබිය යුතු අතර, එම වාර්තාව
විගණනය කරන ලද ගිණුම්‌ ප්‍රකාශය සමඟ ඒ වාර්තාව අදාළවන
වසරට පසුව එන වර්ෂයේ සය මාසයක්‌ ඉකුත්‌ වීමට පෙර සමාජ
සේවා විෂයභාර අමාත්‍යවරයාගේ අමාත්‍යාංශයේ ලේකම්වරයා වෙත
හා 1980 අංක 31 දරන ස්වේච්ඡා සමාජ සේවා සංවිධාන (ලියාපදිංචි


2014 අංක 28 දරන බෝධිරාජාරාම අධ්‍යාපනික හා 9
සංස්කෘතික පදනම (සංස්ථාගත කිරීමෙ) පනත

කිරීම හා අධීක්ෂණය කිරීම) පනත යටතේ පත්‌ කරන ලද ස්වේච්ඡා
සමාජ සේවා සංවිධාන රෙජිස්ට්‍රාර්වරයා වෙත ඉදිරිපත්‌ කළ

යුතු ය.

(2) මුදල්‌ වර්ෂය තුළදී සංස්ථාව වෙත දේශීය හා විදේශීය වශයෙන්‌
ලැබුණු මුදල්‌ පිළිබඳ වෙනම ගිණුම්‌ ප්‍රකාශයක්‌ (1) වචන උපවගන්තියේ
සඳහන්‌ වාර්තාව සමග යැවිය යුතු ය.

12. මේ පනත ක්‍රියාත්මක වීම ආරම්භ වන දිනයට පෙරාතුවම වූ
දිනයේ දී පදනම විසින්‌ ගෙවිය යුතු සියලු ණය සහ බැරකම්‌
මෙයින්‌ සංස්ථාපනය කරනු ලබන සංස්ථාව විසින්‌ ගෙවනු ලැබිය
යුතු අතර, එදිනට පදනමට අයවිය යුතු සියලු ණය සහ පදනමට
ගෙවිය යුතු සාමාජික මුදල්‌ සහ දායක මුදල්‌ මේ පනතේ කාර්ය
සඳහා සංස්ථාවට ගෙවනු ලැබිය යුතු ය.

13. යම්‌ මිළට ගැනීමක්‌, ප්‍රදානයක්‌, ත්‍යාගයක්‌, තෙස්තමේන්තු
නීයාදනයක්‌ හෝ වෙනත්‌ යම්‌ අකාරයකින්‌ සංස්ථාව සතුවන චංචල
හෝ නිශ්චල යම්‌ දේපලක්‌ අත්කර ගැනීමට සහ දැරීමට මේ පනතේ
විධිවිධානවලට යටත්ව නීතියෙන්‌ සංස්ථාවට හැකියාව සහ බලය
ඇති අතර, ඒ දේපල විකිණීමේ, උකස්‌ කිරීමෙ, බදු දීමේ, හුවමාරු
කිරීමේ හෝ වෙනත්‌ ආකාරයකින්‌ නීයාදනය කිරීමේ පූර්ණ බලය
ඇතිව 7 වන වගන්තිය යටතේ සාදන ලද සංස්ථාවේ රීතිවලට
යටත්ව මේ පනතේ කාර්ය සඳහා සංස්ථාව විසින්‌ ඒ සියලු දේපල

දැරිය යුතු ය.

14. කවර ආකාරයකින්‌ හෝ ලබාගන්නා සංස්ථාවේ මුදල්‌ හා දේපල,
සංස්ථාවේ පරමාර්ථ ඉටු කර ගැනීම කෙරෙහි පමණක්‌ අදාළ කරගත
යුතු අතර, එයින්‌ කවර හෝ කොටසක්‌ සංස්ථාවේ සාමාජිකයන්ට
ලාභාංශ මුදල්‌, ප්‍රසාද දීමනා හෝ ලාභ වශයෙන්‌ සෘජුව හෝ
අන්‍යාකාරයෙන්‌ නොගෙවිය යුතු හෝ නොපැවරිය යුතු ය.

15. (1) සභාවේ සාමාජිකයන්‌ දෙදෙනකු ඉදිරිපිට දී මිස සංස්ථාවේ
මුද්‍රාව, කිසිම සාධන පත්‍රයකට තබනු නොලැබිය යුතු අතර, ඔවුන්‌
දෙදෙනා තමන්‌ පැමිණ සිටි බවට සලකුණක්‌ වශයෙන්‌ එකී සාධන
පත්‍රයෙහි තම නම අත්සන්‌ කළ යුතු ය. ඒ අත්සන්‌ කිරීම
සාක්ෂිකරුවෙකු වශයෙන්‌ යම්‌ තැනැත්තකුගේ අත්සන්‌ කිරීමකට
පරිබාහිරව විය යුතු ය.

පදනම විසින්‌

ගෙවිය යුතු සහ
පදනමට අයවිය
යුතු ණය මුදල්‌.

සංස්ථාව විසින්‌
චංචල සහ නිශ්චල
දේපල දැරිය හැකි
බව.

මුදල්‌ සහ දේපල
අදාළ කර ගැනීම.

සංස්ථාවේ මුද්‍රාව.


විසුරුවා හැරීමේ දී
ඉතිරිවන දේපල.

ජනරජයේ සහ
අන්‍යයන්ගේ
අයිතිවාසිකම්‌
ආරක්ෂා කිරීම.

අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.

10 2014 අංක 28 දරන බෝධිරාජාරාම අධ්‍යාපනික හා
සංස්කෘතික පදනම (සංස්ථාගත කිරීමෙ) පනත

(2) සංස්ථාවේ මුද්‍රාව, සභාව විසින්‌ තීරණය කරනු ලැබිය හැකි
සභාවේ යම්‌ ධුර දරන්නකුගේ භාරයේ තිබිය යුතු ය.

16. (1) සංස්ථාව විසුරුවා හැරීමේ දී එහි සියලු ණය සහ
බැරකම්‌ පියවීමෙන්‌ පසු යම්‌ දෙපලක්‌ ඉතිරි වී තිබුණහොත්‌ ඒ
දේපල සංස්ථාවේ සාමාජිකයන්‌ අතර බෙදනු නොලැබිය යුතු අතර
සංස්ථාවේ පරමාර්ථවලට සමාන පරමාර්ථ ඇත්තා වූ ද, ස්වකීය
රඊති අනුව යම්‌ ආදායමක්‌ හෝ දේපලක්‌ ස්වකීය සාමාජිකයන්‌ අතර
බෙදීම තහනම්‌ කරනු ලබන්නා වූ ද, වෙනත්‌ යම්‌ ආයතනයකට ඒ
දේපල දීම හෝ පැවර්ම කරනු ලැබිය යුතු ය.

(2) (1) උපවගන්තියේ කාර්ය සඳහා උචිත ආයතනය සංස්ථාව
විසුරුවා හැරීමට පෙරාතුවම සංස්ථාවේ සාමාජිකයන්‌ විසින්‌ යම්‌
මහා සභා රැස්වීමක දී ඊට පැමිණ ඡන්දය දෙන සාමාජිකයන්ගේ
බහුතර ඡන්දයෙන්‌ තීරණය කරනු ලැබිය යුතු ය.

17, ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක
හෝ අයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌
හෝ බලපෑමක්‌ ඇති නොවිය යුතු ය.

18. මේ පනතේ සිංහල හා දෙමළ භාෂා පාඨ අතර යම්‌
අනනුකූලතාවක්‌ ඇතිවුවහොත්‌, එවිට, සිංහල භාෂා පාඨය
බලපැවැත්විය යුතු ය.


පාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.

(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි
දිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.
