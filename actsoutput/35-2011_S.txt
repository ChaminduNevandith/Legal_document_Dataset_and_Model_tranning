ශ්‍රී ලංකා
ප්‍රජාතාන්ත්‍රික සමාජවාදී ජනරජයේ

පාර්ලිමෙන්තුව

2011 අංක 35 දරන පහලගම ශ්‍රී සෝමරතන
නාහිමි පදනම (සංස්ථාගත කිරීමේ) පනත

[සහතිකය සටහන්‌ කළේ 2011 අගෝස්තු මස 23 වන දින]

ආණ්ඩුවේ නියමය පරිදි මුද්‍රණය කරන ලදී.

2011 අගෝස්තු මස 26 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌
පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.

මිළ : රු. 5.25 යි. තැපැල්‌ ගාස්තුව : රු. 10.00 යි.


2011 අංක 35 දරන පහලගම ශ්‍රී සෝමරතන
නාහිමි පදනම (සංස්ථාගත කිරීමෙ) පනත

[සහතිකය සටහන්‌ කළේ 2011 අගෝස්තු මස 23 වැනි දින]
එල්‌. ඩී. ඕ.(අයි. එන්‌. සී,) 12/2010.

“පහලගම ශ්‍රී සෝමරතන නාහිමි පදනම” යනුවෙන්‌ සඳහන්‌
කරනු ලබන සහ හඳුන්වනු ලබන පදනමක්‌, ඒ පදනමේ සාමාජිකයන්‌
එකඟ වූ රීති අනුව ඒ පදනමේ පරමාර්ථ සාර්ථක ලෙස ක්‍රියාත්මක
කිරීම සහ ඒ පදනමට සම්බන්ධ සියලු කාරණා සාර්ථක ලෙස ඉටු
කිරීම සඳහා මෙතෙක්‌ කල්‌ පිහිටුවා තිබුණු හෙයින්‌ ද:

ඒ පදනම පිහිටුවන ලද්දේ යම්‌ පරමාර්ථ සහ කරුණු සඳහා ද,
ඒ පරමාර්ථ සහ කරුණු වඩාත්‌ සඵලාකාරයෙන්‌ ඉටු කිරීමට ඒ
පදනමට හැකි වනු පිණිස ඒ පදනම සංස්ථාගත කිරීමට ඉල්ලුම්‌
කර ඇති හෙයින්‌ ද, ඒ ඉල්ලීම ඉෂ්ට කිරීම යතොචිත වන
හෙයින්‌ ද:

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ:~~~~

1. මේ පනත 2011 අංක 35 දරන පහලගම ශ්‍රී සෝමරතන
නාහිමි පදනම (සංස්ථාගත කිරීමේ) පනත යනුවෙන්‌ හඳුන්වනු ලැබේ.

2. මේ පනත ක්‍රියාත්මක වීම ආරම්භ වන දින සිට සහ ඉන්‌
පසු (මෙහි මින්‌ මතු “පදනම” යනුවෙන්‌ සඳහන්‌ කරනු ලබන)
පහලගම ශ්‍රී සෝමරතන නාහිමි පදනමේ දැනට සාමාජිකයන්ව
සිටින තාක්‌ තැනැත්තන්‌ සහ මෙයින්‌ සංස්ථාපනය කරනු ලබන
සංස්ථාවට සාමාජිකයන්‌ වශයෙන්‌ මින්‌ මතු ඇතුළත්‌ කර ගනු
ලබන තැනැත්තන්‌ “පහලගම ශ්‍රී සෝමරතන නාහිමි පදනම ” යන
නාමය සහ අභිධානය යටතේ අවිච්ඡින්න පැවැත්මක්‌ ඇති (මෙහි
මින්‌ මතු “සංස්ථාව” යනුවෙන්‌ සඳහන්‌ කරනු ලබන) සංස්ථාවක්‌
වන අතර, පොඳු මුද්‍රාවක්‌ තබා ගැනීමේ ද, එය පාවිච්චි කිරීමේ ද,
ස්වකීය අභිමතය පරිදි එය වෙනස්‌ කිරීමේ ද සම්පූර්ණ බලය හා
අධිකාරය ඒ සංස්ථාවට ඇත්තේ ය. තව ද එකී සංස්ථාපිත නාමයෙන්‌
ඒ සංස්ථාව විසින්‌ ද, එයට විරුද්ධව ද සියලු අධිකරණවල දී නඩු
පවරනු ලැබිය හැකි ය.

3. සංස්ථාව සංස්ථාපනය කිරීමට අරමුණු කොටගත්‌ පොදු
පරමාර්ථ පහත දැක්වෙන පරිදි විය යුතු යයි මෙයින්‌ ප්‍රකාශ කරනු
ලැබේ:~~

(අ) ධර්ම දේශනා, ධර්ම සාකච්ඡා හා සම්මන්ත්‍රණ පැවැත්වීම;

පූර්විකාව.

ලුහුඬු නාමය.

පහලගම ශ්‍රී
සෝමරතන
නාහිමි පදනම
සංස්ථාගත
කිරීම.

සංස්ථාවේ පොදු
පරමාර්ථ.


සංස්ථාවේ
සාමාන්‍ය බලතල.

2 2011 අංක 35 දරන පහලගම ශ්‍රී සෝමරතන
නාහිමි පදනම (සංස්ථාගත කිරීමෙ) පනත

(ආ) බුද්ධ ධර්මයට අදාළ පොත්පත්‌, සඟරා, වාර සඟරා, පත්‍රිකා
සහ වැඩසටහන්‌ මුද්‍රණය කිරීම, පළකිරීම සහ බෙදාහැරීම;

(ඇ) බෞද්ධාගම අධ්‍යයනය කිරීම, ප්‍රවර්ධනය කිරීම සහ ප්‍රචාරය
කිරීම සඳහා කියවීම්‌ ශාලා, දේශන ශාලා සහ අධ්‍යයන
ආයතන පිහිටුවීම සහ පවත්වා ගෙන යෑම ;ූ

(ඇ) බෞද්ධ සංස්කෘතිය සහ සදාචාර වර්ධනය සුරක්ෂණය
කිරීම සඳහා අවශ්‍ය ක්‍රියාකාරකම්‌ සංවිධානය කිරීම හා
පැවැත්වීම;

(ඉ) බෞද්ධ බැතිමතුන්ගේ දිවිමග දියුණු කිරීමට පියවර ගැනීම;

(ඊ) ජාතික බෞද්ධ සිරිත්‌ විරිත්‌ ප්‍රවර්ධනය කිරීම සහ බෞද්ධ
බැතිමතුන්ගේ ආධ්‍යාත්මික සහ සමාජ ගුණාංග වැඩි දියුණු
කිරීම;

(ල) තරුණ බෞද්ධ බැතිමත්‌ පරපුරට සමාජ සහ ආර්ථික
දුෂ්කරතාවලට මුහුණ දීමේ දී සහාය ලබා දීම;

(ඌ) බෞද්ධ මූලධර්මවලට අනුකූලව සමාජ සේවා කටයුතු
පවත්වාගෙන යාම සහ එවැනි කටයුතුවල නිරත වීම සඳහා
බැතිමතුන්‌ උනන්දු කරවීම; සහ

(එ) බෞද්ධ මැතිමතුන්‌ සඳහා අධ්‍යාපන සහ සමාජ සේවා
ක්‍රියාකාරකම්‌ සඳහා ආයතන පිහිටුවා පවත්වාගෙන යාම.

4. මේ පනතේ හෝ වෙනත්‌ යම්‌ ලිඛිත නීතියක විධිවිධානවලට
යටත්ව සංස්ථාවේ පරමාර්ථ ඉටුකර ගැනීම සඳහා අවශ්‍ය බැංකු
ගිණුම්‌ විවෘත කිරීමේ, පවත්වාගෙන යාමේ හා වැසීමේ ද, ඇප
ඇතිව හෝ නැතිව මුදල්‌ ණයට ගැනීමේ හෝ ලබා ගැනීමේ ද,
ප්‍රදානයන්‌ හා පරිත්‍යාගයන්‌ භාර ගැනීමේ හා එකතු කිරීමේ ද,
ස්වකීය අරමුදල්‌ ආයෝජන කිරීමේ ද, සංස්ථාවේ පරමාර්ථ ඉටුකර
ගැනීම සඳහා අවශ්‍ය නිලධරයන්‌ සහ සේවකයන්‌ සේවයේ නියුක්ත
කරගැනීමේ, සේවයෙහි යෙදවීමේ සහ සේවයෙන්‌ පහකිරීමේ ද
බලය ඇතුළුව සංස්ථාවේ පරමාර්ථ සියල්ල ම හෝ ඒ පරමාර්ථ


2011 අංක 35 දරන පහලගම ශ්‍රී සෝමරතන 3
නාහිමි පදනම (සංස්ථාගත කිරීමෙ) පනත

අතුරින්‌ යම්‌ පරමාර්ථයක්‌ ප්‍රවර්ධනය කිරීම හෝ නංවාලීම සඳහා
අවශ්‍ය හෝ යෝග්‍ය කවර ආකාරයක හෝ සියලු ක්‍රියාවන්‌ කිරීමේ,
දේවල්‌ ඉටු කිරීමේ හා කාරණා ක්‍රියාවේ යෙදවීමේ බලය සංස්ථාවට
ඇත්තේ ය.

5. (1) සංස්ථාවේ කටයුතු, අධ්‍යක්ෂ ජනරාල්‌, ගරු ලේකම්‌,
ගරු භාණ්ඩාගාරික සහ 6 වන වගන්තිය යටතේ සාදන ලද රීතිවලට
අනුකූලව තෝරා පත්‌ කර ගනු ලබන හය දෙනකුට නොඅඩු වෙනත්‌
සාමාජිකයන්‌ සංඛ්‍යාවකගෙන්‌ සමන්විත වූ කළමනාකාර කමිටුවක්‌,
විසින්‌, සංස්ථාවේ තත්කාලයේ බලපවත්නා රීතිවලට යටත්ව
කළමනාකරණය කරනු ලැබිය යුතු ය.

(2) පදනමේ ප්‍රාරම්භක සාමාජිකයා වූ පහලගම ශ්‍රී සෝමරතන
නාහිමි, කළමනාකාර කමිටුවේ යාවජීව සභාපතිවරයා විය යුතු ය.
සභාපතිවරයා සංස්ථාවේ ප්‍රධාන විධායක නිලධරයා විය යුතු ය.

(3) සංස්ථාවේ ප්‍රථම කළමනාකාර කමිටුව, මේ පනත ක්‍රියාත්මක
වීම ආරම්භ වන දිනයට පෙරාතුව ම වූ දිනයේ දී පදනමේ
කළමනාකාර කමිටුවේ සාමාජිකත්වය දැරුවා වූ තැනැත්තන්ගෙන්‌
සමන්විත විය යුතු ය.

6. (1) සංස්ථාව විසින්‌, කලින්‌ කල, යම්‌ මහා සභා රැස්වීමක දී
ඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට
නොඅඩු ඡන්දයෙන්‌, පහත දැක්වෙන සියලු කාරණා හෝ ඉන්‌
කිසිවක්‌ සඳහා මේ පනතේ හෝ වෙනත්‌ යම්‌ ලිඛිත නීතියක
විධිවිධානවලට අනනුකූල නොවන රීති සෑදීම නීත්‍යනුකූල
වන්නේ ය:~~~

(අ) සාමාජිකයන්‌ වර්ග කිරීම සහ සාමාජිකයන්‌ ඇතුළත්‌ කර
ගැනීම, ඔවුන්ගේ ඉල්ලා අස්වීම හෝ නෙරපීම;

(ආ) ධුර දරන්නන්‌ තෝරා පත්‌ කිරීම, ඔවුන්‌ ධුරයෙන්‌ ඉල්ලා
අස්වීම හෝ ධුර අත්‌ හැරීම හෝ ධුරයෙන්‌ ඉවත්‌ කිරීම
සහ ඔවුන්ගේ බලතල, පැවැත්ම සහ කාර්ය;

(ඇ) කළමනාකාර කමිටුවේ සාමාජිකයන්‌ තෝරා පත්‌ කිරීම,
ඔවුන්ගේ බලතල, පැවැත්ම සහ කාර්ය;

සංස්ථාවේ කටයුතු
කළමනාකරණය
කිරීම.

සංස්ථාවේ රීති.


පදනම විසින්‌ සහ
පදනමට ගෙවිය
යුතු ණය.

සංස්ථාව විසින්‌
චංචල සහ නිශ්චල
දේපළ දැරිය හැකි
බව.

4 2011 අංක 35 දරන පහලගම ශ්‍රී සෝමරතන
නාහිමි පදනම (සංස්ථාගත කිරීමෙ) පනත

(ඇ) සංස්ථාවේ, කළමනාකාර කමිටුවේ හෝ යම්‌ අනු කමිටුවල
රැස්වීම්වල දී පිළිපැදිය යුතු කාර්ය පටිපාටිය, එම රැස්වීම්‌
කැඳවීම සහ පැවැත්වීම, එම රැස්වීම්‌ පැවැත්විය යුතු
වේලාව, ස්ථානය, ඒ රැස්වීම්‌ පිළිබඳ දැන්වීම්‌ සහ න්‍යාය
පත්‍ර, ඒවායේ ගණපූරණය සහ ඒවායේ කටයුතු කරගෙන
යාම;

(ඉ) සංස්ථාවේ විවිධ නිලධරයන්ගේ, අනුයෝජිතයන්ගේ සහ
සේවකයන්ගේ බලතල, පැවැත්ම, කාර්යය සහ කර්තව්‍ය;

(ඊ) සංස්ථාවේ දේපළ පරිපාලනය කිරීම හා කළමනාකරණය
කිරීම; සහ

(උල) සාමාන්‍යයෙන්‌ සංස්ථාවේ කටයුතු කළමනාකරණය කිරීම
සහ එහි පරමාර්ථ මුදුන්පත්‌ කර ගැනීම.

(2) සංස්ථාව විසින්‌ සාදන ලද යම්‌ රඊතියක්‌, (1) වචන උපවගන්තිය
යටතේ රීතියක්‌ සාදනු ලබන පරිද්දෙන්‌ එවැනි ම රැස්වීමක දී,
එවැනි ම ආකාරයෙන්‌ සංශෝධනය කිරීම, වෙනස්‌ කිරීම, ඊට යමක්‌
එකතු කිරීම හෝ එය පරිච්ඡින්න කිරීම කරනු ලැබිය හැකි ය.

(3) සංස්ථාවේ සියලු සාමාජිකයන්‌ සංස්ථාවේ රීතිවලට යටත්‌
විය යුතු ය.

7. මේ පනත ක්‍රියාත්මක වන දිනයට පෙරාතුවම වූ දිනයෙහි
පදනමෙහි පවත්නා සියලු ණය සහ බැරකම්‌ සංස්ථාව විසින්‌ ගෙවා
නිදහස්‌ කළ යුතු අතර, එදිනට පදනමට ගෙවිය යුතු සියලු ණය,
ග්‍රාහක මුදල්‌ සහ දායක මුදල්‌ මේ පනතේ කාර්යය සඳහා සංස්ථාවට
ගෙවනු ලැබිය යුතු ය.

8. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, බද්දක්‌ හෝ
තෙස්තමෙන්තු නීයාදනයක්‌ ප්‍රකාර හෝ අන්‍යාකාරයකින්‌ සංස්ථාව
සතුවන යම්‌ චංචල හෝ නිශ්චල දේපළක්‌ ගැනීමට සහ දැරීමට
නීතියෙන්‌ සංස්ථාවට බලය සහ ශක්නුතාව ඇති අතර, ඒ දේපළ
විකිණීමේ, උකස්‌ කිරීමෙ, බදු දීමේ, හුවමාරු කිරීමේ හෙ
අන්‍යාකාරයකින්‌ බැහැර කිරීමේ පූර්ණ බලය ඇතිව මේ පනතේ
කාර්යය සඳහා 6 වන වගන්තිය යටතේ සාදනු ලැබූ සංස්ථාවේ
රඊතිවලට යටත්ව, සංස්ථාව විසින්‌ ඒ සියලු දේපළ දැරිය යුතු ය.


2011 අංක 35 දරන පහලගම ශ්‍රී සෝමරතන 5
නාහිමි පදනම (සංස්ථාගත කිරීමෙ) පනත

9. (1) සංස්ථාවට එහි ම අරමුදලක්‌ තිබිය යුතු අතර,
තෙස්තමෙේන්තු නීයාදන, තැන්පතු, පරිත්‍යාග, සම්මාදම්‌ මුදල්‌ හෝ
ගාස්තු වශයෙන්‌ මීට පෙර සහ මීට පසු ලැබෙන සියලු මුදල්‌
කළමනාකාර කමිටුව විසින්‌ තීරණය කරනු ලබන බැංකු එකක
හෝ වැඩි ගණනක සංස්ථාවේ නමින්‌ තැන්පත්‌ කරනු ලැබිය

යුතු ය.

(2) මේ පනත යටතේ ස්වකීය බලතල, කාර්ය හා කර්තව්‍ය
ක්‍රියාත්මක කිරීමෙ දී හා ඉටුකිරීමේ දී සංස්ථාව විසින්‌ දරන ලද
වියදම්‌ කිසිවක්‌ පියවීමට අවශ්‍ය සියලු මුදල්‌ සංස්ථාවේ අරමුදලින්‌
ගෙවනු ලැබිය යුතු ය.

10. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.

(2) සංස්ථාව විසින්‌ එහි ආදායම සහ වියදම පිළිබඳ නිසි ගිණුම්‌
තබා ගැනීමට කටයුතු සැලැස්විය යුතු ය.

(3) සෑම වර්ෂයක දී ම යටත්‌ පිරිසෙයින්‌ එක්‌ වරක්වත්‌ සංස්ථාවේ
ගිණුම්‌ පර්ක්ෂා කොට විගණනය කළ යුතු අතර, සංස්ථාවේ ආදායම්‌
සහ වියදම්‌ ගිණුම්‌ සහ ශේෂපත්‍රවල නිරවද්‍යතාව කළමනාකාර
කමිටුව විසින්‌ පත්‌ කරනු ලබන සුදුසුකම්‌ ලත්‌ විගණකවරයකු
විසින්‌ සහතික කරනු ලැබි ය යුතු ය.

(4) මේ වගන්තියේ “සුදුසුකම්‌ ලත්‌ විගණකවරයං”
යන්නෙන්‌ ~~~

(අ) ශ්‍රී ලංකා වරලත්‌ ගණකාධිකාරීන්ගේ ආයනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකු වූ ද, ගණකාධිකාර්වරයකූ වශයෙන්‌
වෘත්තියෙහි යෙදීමට ඒ ආයතනයේ සභාව විසින්‌ නිකුත්‌
කරන ලද සහතිකයක්‌ දරන්නා වූ ද, තැනැත්තෙක්‌ ; හෝ

(ආ) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු
ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකුව සිටින්නේ ද, එමෙන්‌ ම ගණකාධිකාර්වරයකු

සංස්ථාවේ
අරමුදල.

ගිණුම්‌ හා
විගණනය.


සංස්ථාවේ මුද්‍රාව.

විසුරුවා හැරීමේ
දී ඉතිරි වන
දේපළ.

ජනරජයේ සහ
අන්‍යයන්ගේ
අයිතිවාසිකම්‌
ආරක්ෂා කිරීම.

අනනුකූලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.

6 2011 අංක 35 දරන පහලගම ශ්‍රී සෝමරතන
නාහිමි පදනම (සංස්ථාගත කිරීමෙ) පනත

වශයෙන්‌ වෘත්තියේ යෙදීම සඳහා එකී ආයතනයේ සභාව
විසින්‌ නිකුත්‌ කරන ලද සහතිකයක්‌ දරන්නේ ද, එවැනි
වරලත්‌ ගණකාධිකාරී සමාගමක්‌,

අදහස්‌ වේ.

11. කළමනාකාර කමිටුවේ ගරු ලේකම්වරයා සහ කළමනාකාර
කමිටුව විසින්‌ යථා පරිදි බලය දෙනු ලැබූ වෙනත්‌ යම්‌ තැනැන්තකු
ඉදිරිපිට දී හැර, සංස්ථාවේ මුද්‍රාව කවර වූ යම්‌ සාධන පත්‍රයකට
නොතැබිය යුතු අතර, තමන්‌ පැමිණ සිටි බවට ලකුණක්‌ වශයෙන්‌
ඔවුන්‌ විසින්‌ ඒ සාධන පත්‍රයෙහි තම නම්‌ අත්සන්‌ කළ යුතු ය.
තව ද, එම අත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකු
විසින්‌ අත්සන්‌ කරනු ලැබූ අත්සනකට පරිබාහිරව විය යුතු ය.

12. සංස්ථාව විසුරුවා හැරීමේ දී එහි සියලු ණය සහ බැරකම්‌
පියවීමෙන්‌ පසුව කවර ආකාරයෙන්‌ වුව ද දේපළ ඉතිරි වී
තිබුණහොත්‌ ඒ දේපළ සංස්ථාවේ සාමාජිකයන්‌ අතර බෙදනු
නොලැබිය යුතු අතර, සංස්ථාවේ පරමාර්ථවලට සමාන පරමාර්ථ
ඇත්තා වූ ද, ස්වකීය රීති අනුව යම්‌ ආදායමක්‌ හෝ දේපළක්‌
ස්වකීය සාමාජිකයන්‌ අතර බෙදීම තහනම්‌ කරනු ලැබ ඇත්තා වූ ද,
වෙනත්‌ යම්‌ ආයතනයකට හෝ ආයතනවලට ඒ දේපළ දීම හෝ
පැවරීම කරනු ලැබිය යුතු ය. සංස්ථාව විසුරුවා හරිනු ලබන
අවස්ථාවේ දී හෝ ඊට පෙරාතුව ම සංස්ථාවේ සාමාජිකයන්‌ විසින්‌
එම ආයතනය හෝ ආයතන කවරේ ද යන්න තීරණය කරනු ලැබිය
යුතු ය.

13. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක
හෝ අයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌
හෝ බලපෑමක්‌ නොවිය යුතු ය.

14. මේ පනතේ සිංහල සහ දෙමළ භාෂා පාඨ අතර යම්‌
අනනුකූලතාවක්‌ ඇතිවුවහොත්‌, එවිට, සිංහල භාෂා පාඨය
බලපැවැත්විය යුතු ය.


පාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.

(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි
දිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.
