ශ්‍රී ලංකා
ප්‍රජාතාන්ත්‍රික සමාජවාඳී ජනරජයේ

පාර්ලිමේන්තුව

2007 අංක 44 දරන සීතාවක මානියනගම රජමහා
විහාරසථ සංවර්ධන සභාව (සංස්ථාගත කිරීමේ)
පනත

[සහතිකය සටහන්‌ කළෙ 2007 ඔක්තොබර්‌ මස 12 වන දින ]

ආණ්ඩුවේ නියමය පරිදි මුද්‍රණය කරන ලදී.

900? ඔක්තොබර්‌ මස 1252 වැනි දින ශ්‍රී ලංකා ප්‍රජාතාන්ත්‍රික සමාජවාඳි ජනරජයේ
ගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.

ශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.

කොළඹ 9, රජයේ ප්‍රකාශන කාර්යාංශයෙන්‌ මිළදී ලබාගත හැකිය.

මිළ ;: රු. 6.00 ය. තැපැල්‌ ගාස්තුව : රු. 5.00 ය.


2007 අංක 44 දරන සීතාවක මානියනගම රජමහා
විහාරස්ථ සංවර්ධන සභාවට (සංස්ථාගත කිරීමේ) පනත

[ සහතිකය සටහන්‌ කළේ 92007 ඔක්තොබර්‌ මස 15 වන දින |
එල්‌. ඩී~~ඕ 16/2004

සීතාවක මානියනගම රජමහා විහාරස්ථ සංවර්ධන සභාව
සංස්ථාගත කිරීම සඳහා වූ පනතකි.

“සීනාවක මානියන්ගම රජමහා විහාරස්ථ සංවර්ධන සභාව”
යනුවෙන්‌ සඳහන්‌ කරනු ලබන සමිතියක්‌, සීතාවක මානියන්ගම රජමහා
විහාරස්ථ සංවර්ධන සභාව සහ එයට අයත්‌, අනුබද්ධ හා සම්බන්ධ
සියලු විහාර, ආරාම, පන්සල්‌, සිද්ධස්ථාන සහ ආයතන සැලසුම්‌ කිරීම,
පවත්වා ගෙන යාම සහ සංවර්ධනය කිරීම සහ අරමුණු ඵලදායී ලෙස
ක්‍රියාත්මක කිරීමේ සහ පවත්වා ගෙන යාමේ කාර්යය සඳහා මෙතෙක්‌
කල්‌ සීතාවක මානියන්ගම රජමහා විහාරස්ථානයෙහි පිහිටුවා නිබූ
හෙයින්‌ ද:

ඒ සමිතිය පිහිටුවන ලද්දේ යම්‌ පරමාර්ථ හා අරමුණු සඳහා ද එම
අරමුණු සහ පරමාර්ථ මෙතෙක්‌ කල්‌ එකී සමිතිය විසින්‌ සාර්ථක ලෙස
ක්‍රියාත්මක කර සහ ඉටු කර ඇති හෙයින්‌ සහ ඒ සභාව සංස්ථාගත
කිරීම මහජන යහපත පිණිස වන හෙයින්‌ ද:

ශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌
මෙසේ පනවනු ලැබේ :~~~~

1. මේ පනත 59007 අංක 44 දරන සීතාවක මානියන්ගම රජමහා
විහාරස්ථ සංවර්ධන සභාව (සංස්ථාගත කිරීමේ) පනත යනුවෙන්‌
හළඳුන්වනු ලැබේ.

2. මේ පනත ක්‍රියාත්මක වන දින සිට සහ ඉන්‌ පසු (මෙහි මින්‌
මතු “සමිතිය” යනුවෙන්‌ සඳහන්‌ කරනු ලබන ) සීතාවක මානියන්ගම
රජමහා විහාරස්ථ සංවර්ධන සභාවේ දැනට සිටින තැනැත්තන්‌ හෝ
මෙයින්‌ සංස්ථාපනය කරනු ලබන සංස්ථාවට මින්‌ මතු ඇතුළත්‌ කරනු
ලබන සාමාජිකයන්‌ සීතාවක මානියන්ගම රජමහා විහාරස්ථ සංචර්ධන
සභාව යන නාමය සහ අභිධානය යටතේ අවිචිඡින්න පැවැත්මක්‌ ඇති
(මෙහි මින්‌ මතු “සංස්ථාව” යනුවෙන්‌ සඳහන්‌ කරනු ලබන) සංස්ථාවක්‌
වන අතර, පොදු මුද්‍රාවක්‌ තබා ගැනීමට ද, එය භාවිතා කිරීමට ද,
ස්වකීය අභිමතය පරිදි එය වෙනස්‌ කිරීමට ද, සම්පූර්ණ බලය හා
අධිකාරය ඒ සංස්ථාවට ඇත්තේ ය. තව ද, එකී සංස්ථාවේ නාමයෙන්‌ ඒ
සංස්ථාව විසින්‌ ද එයට විරුද්ධව ද සියලු අධිකරණවල දී නඩු පැවරීම
හා පවරනු ලැබීම කළ හැකි ය.

2-0 1. 002179- 2,800 (2007/06)

පූර්විකාව.

ලුහුඬු නාමය.

සීතාවක
මානියන්ගම
රජමහා

විහාරස්ථ සංවර්ධන
සභාව සංස්ථාගත
කිරීම.


2

2007 අංක 44 දරන සීතාවක මානියනගම රජමහා

විහාරස්ථ සංවර්ධන සභාව (සංස්ථාගන කිරීමේ) පනත

සංස්ථාවේ පොදු .9. සංස්ථාව පිහිටුවනු ලබන්නේ යම්‌ පොදු පරමාර්ථ සඳහා ද, ඒ

පරමාර්ථ.

(අ)

(ආ)

(ඉ)

(ඊ)

පහත සඳහන්‌ පරිඳි විය යුතු යයි මෙයින්‌ ප්‍රකාශ කරනු
ලැබේ :~~~

සීතාවක මානියන්ගම රජමහා විහාරය සඳහා අවශ්‍ය
ගොඩනැගිලි ඉදිකිරීම සහ අනෙකුත්‌ පහසුකම්‌ සපයාදීම හා
ඒවා නඩත්තු කොට පවත්වාගෙන යාම;

සීතාවක මානියන්ගම රජමහා විහාරයේ වැඩ වසන භික්ෂූන්‌
වහන්සේලා සඳහා අවශ්‍ය අධ්‍යාපනික පහසුකම්‌ සහ
උන්වහන්සේලාගේ එදිනෙදා අවශ්‍යතා සපුරා ගැනීමට උපකාර
කිරීම;

බුද්ධාගම සහ බෞද්ධ දර්ශනය අධ්‍යයනය සහ පර්යේෂණය
කිරීමේ අදහසින්‌ ශිෂ්‍යත්ව, අධි ශිෂ්‍යත්ව, ත්‍යාග සහ ශිෂ්‍යාධාර
බෞද්ධ භික්ෂූන්‌ වහන්සේලාට සහ සමිතියේ සාමාජිකත්වය
ඇති ගිහියන්ට ලබා දීම;

බෞද්ධයන්‌ අතර බුද්ධ ශාසනය පෝෂණය කිරීම, ප්‍රවර්ධනය
කිරීම සහ ආරක්ෂා කිරීම, බුදුන්‌ වහන්සේගේ ඉගැන්වීම සහ
බුද්ධ ධර්මයේ වටිනාකම බෞද්ධයන්‌ අතර ප්‍රගුණ කරවීම;

උචිත අධ්‍යාපනික පුහුණුවක්‌ මහා සංඝයා වහන්සේලාට
ලබාදීම;

බෞද්ධයන්ගේ යහපත උදෙසා දහම්‌ පාසල්‌, පිරිවෙන්‌ සහ
පුහුණු මධ්‍යස්ථාන ඇතුළුව අධ්‍යාපන ආයතන පිහිටුවා
නඩත්තු කිරීම;

පුස්තකාල, තොරතුරු සහ සම්පත්‌ මධ්‍යස්ථාන පිහිටුවා ඒවා
නඩත්තු කිරීම;

බෞද්ධයාට ආවේනික උත්සව සංවිධානය කිරීම සහ බෞද්ධ
සංස්කෘතිය ආරක්ෂා කිරීම; සහ

සංස්කෘතික සහ සමාජ සංවර්ධන සේවාවන්‌ සංවිධානය කොට
ක්‍රියාත්මක කිරීම.


2007 අංක 44 දරන සීතාවක මානියනගම රජමහා 3
විහාරස්ථ සංවර්ධන සභාවට (සංස්ථාගත කිරීමේ) පනත

4. මේ පනතේ සහ වෙනත්‌ යම්‌ ලිඛිත නීතියක විධිවිධානවලට
යටත්ව, සංස්ථාවේ පරමාර්ථ ඉටු කර ගැනීම සඳහා අවශ්‍ය බැංකු ගිණුම්‌
විවෘත කිරීමේ, පවත්වා ගෙන යාමේ හා වසා දැමීමේ ද, ඇප ඇතිව හෝ
නැතිව මුදල්‌ ණයට ගැනීම හෝ ලබා ගැනීමේ ද, ප්‍රදාන සහ ත්‍යාග භාර
ගැනීමේ ද, එකතු කර ගැනීමේ ද, ස්වකීය අරමුදල්‌ ආයෙරජනය කිරීමේ
ද, සංස්ථාවේ පරමාර්ථ ඉටු කර ගැනීම සඳහා අවශ්‍ය එම නිලධරයන්‌
හා සේවකයන්‌ සේවයේ නියුක්ත කර ගැනීමේ, සේවයේ යෙදවීමේ හා
සේවයෙන්‌ පහ කිරීමේ ද බලය ඇතුළුව සංස්ථාවේ පරමාර්ථ හෝ ඒ
පරමාර්ථ අතුරින්‌ යම්‌ පරමාර්ථයක්‌ ප්‍රවර්ධනය හෝ නංවාලීම සඳහා
හිතකර හෝ අවශ්‍ය හෝ යොග්‍ය කවර වුව ද ආකාරයක සියලු ක්‍රියා,
කරුණු සහ දේ, ඉටු කිරීමේ, සිදු කිරීමේ හා ක්‍රියාවේ යෙදවීමේ බලය
සංස්ථාවට ඇත්තේ ය.

5. (1) සංස්ථාවේ කටයුතු කළමනාකරණය කිරීම සංස්ථාවේ
තත්කාලයේ රීති මගින්‌ විධිවිධාන සලස්වනු ලැබිය හැකි පරිදි හා අනුව
තෝරා පත්කර ගත යුතු වන එවැනි වෙනත්‌ තැනැත්තන්ගෙන්‌
සමන්විත වන (මෙහි මින්‌ මතු “මණ්ඩලය” යනුවෙන්‌ සඳහන්‌ කරනු
ලබන ) කළමනාකරණ මණ්ඩලයක්‌ මගින්‌ සංස්ථාවේ රීතිවලට යටත්ව
පරිපාලනය කළ යුතු ය.

(9) ප්‍රථම මණ්ඩලය මේ පනත ක්‍රියාත්මක වීම ආරම්භ වන දිනයට
පෙරාතුවම වූ දිනයේ දී සමිතියේ කළමනාකරණ මණ්ඩලයේ
සාමාජිකත්වය දැරුවා වූ තැනැත්තන්ගෙන්‌ සමන්විත වන්නේ ය.

6. (]) සංස්ථාව විසින්‌ කලින්‌ කල සංස්ථාවේ යම්‌ මහා සහා රැස්වීමක
දී ඒ රැස්වීමට පැමිණ ඡන්දය දෙන්නා වූ සාමාජිකයන්ගෙන්‌ තුනෙන්‌
දෙකකට නොඅඩු බහුතරයකගේ ඡන්දයෙන්‌ මේ පනතේ හෝ වෙනත්‌
යම්‌ ලිඛිත නීතියක විධිවිධානවලට අනනුකූල නොවන රීති සැදීම,
සාමාජිකයන්‌ බඳවා ගැනීම, ඉවත්වීම හෝ ඉවත්‌ කිරීම, නිල දරන්නන්‌
තෝරා පත්කර ගැනීම, නිල දරන්නන්ගේ, මණ්ඩලයේ සහ සංස්ථාවේ
විවිධ නිලධරයන්ගේ, අනුයොජිතයන්ගේ සහ සේවකයන්ගේ කාර්ය ඉටු
කිරීම, සංස්ථාවේ සහ මණ්ඩලයේ රැස්වීම්වල කටයුතු කරගෙන යාමේ දී
අනුගමනය කළ යුතු කාර්ය පටිපාටිය සඳහා සහ වෙනත්‌ ආකාරයෙන්‌
සාමාන්‍යයෙන්‌ සංස්ථාවේ කටයුතු කළමනාකරණය කිරීම සහ අරමුණු
සපුරා ගැනීම නීතානුකූල විය යුතු ය. එසේ සාදනු ලැබූ විට එම රීති
එවැනිම රැස්වීමක දී ඒ ආකාරයෙන්‌ ම වෙනස්‌ කිරීම, ඊට අලුතින්‌ යමක්‌
එකතු කිරීම, ඒවා සංශෝධනය කිරීම හෝ පරිච්ඡින්න කිරීම කළ
හැකි ය.

සංස්ථාවේ
සාමාන්‍ය බලනල.

සංස්ථාවේ කටයුතු
කළමනාකරණය.

සංස්ථාවේ රීනි.


විගණනය හා

ගිණුම්‌.

සංස්ථාවේ අරමුදල.

4 2007 අංක 44 දරන සීතාවක මානියනගම රජමහා
විහාරස්ථ සංවර්ධන සභාව (සංස්ථාගත කිරීමේ) පනත

(5) සංස්ථාවේ සියලුම සාමාජිකයන්‌ සංස්ථාවේ තන්‌ කාලයේ
බලපවත්නා රීතිවලට යටත්‌ විය යුතු ය.

7. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.

(2) සංස්ථාව විසින්‌ එහි ආදායම සහ වියදම, වත්කම්‌ හා බැරකම්‌
සහ සංස්ථාවේ වෙනත්‌ සියලු ගණුදෙනු පිළිබඳව නිසි ගිණුම්‌ තබා ගැනීමට
කටයුතු සැලැස්විය යුතු ය.

(8) සංස්ථාවේ ගිණුම්‌, මණ්ඩලය විසින්‌ පත්කරන ලද සුදුසුකම්ලත්‌
විගණකවරයකු විසින්‌ සෑම වර්ෂයකම යටත්‌ පිරිසෙයින්‌ එක්වරක්‌ හෝ
පරීක්ෂා කොට විගණනය කරනු ලැබිය යුතු ය.

(4) මේ වගන්තියේ “සුදුසුකම්ලත්‌ විගණකවරයා” යන්නෙන්‌~

(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකු වූද, ගණකාධිකාරීවරයකු වශයෙන්‌ වෘත්තියෙහි
යෙදීමට ඒ ආයතනයේ සභාව විසින්‌ නිකුත්‌ කරන ලද
සහතිකයක්‌ දරන්නා වූ ද තැනැත්තෙක්‌ ; හෝ

(ආ) යම්‌ ගණකාධිකාරි සමාගමක එක්‌ එක්‌ නේවාසික හවුල්කරු
ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ
නීතියෙන්‌ පිහිටුවන ලද වෙනත්‌ යම්‌ ආයතනයක හෝ
සාමාජිකයකුව සිටින්නේ ද එමෙන්ම ගණකාධිකාරීවරයකු
වශයෙන්‌ වෘත්තීයේ යෙදීම සඳහා එකී ආයතනයේ සභාව
විසින්‌ නිකුත්‌ කරන ලද සහතිකයක්‌ දරන්නේ ද එවැනි වරලත්‌
ගණකාධිකාරී සමාගමක්‌,

අදහස්‌ වේ.

8. (1) සංස්ථාවට එහි ම අරමුදලක්‌ තිබිය යුතු අතර, සංස්ථාව
සඳහා සහ වෙනුවෙන්‌ මෙතෙක්‌ භාරගන්නා ලද හෝ මින්‌ මතු භාරගනු
ලබන ත්‍යාග, රික්තවරණ, පරිත්‍යාග, දායක මුදල්‌, ගාස්තු හෝ ප්‍රදාන
වශයෙන්‌ වූ මුදල්‌ මණ්ඩලය විසින්‌ නීරණය කරනු ලබන පරිදි සංස්ථාවේ
නමින්‌ එක බැංකුවක හෝ බැංකු කීපයක තැනපත්‌ කළ යුතු ය.

(2) සංස්ථාවේ බලතල හා කාර්ය ක්‍රියාත්මක කිරීම සහ ඉටු කිරීම
සඳහා සංස්ථාව විසින්‌ දරනු ලැබූ සියලු වියදම්‌ සංස්ථාවේ අරමුදලින්‌
ගෙවනු ලැබිය යුතු ය.


2007 අංක 44 දරන සීතාවක මානියනගම රජමහා බ්‌
විහාරස්ථ සංවර්ධන සභාවට (සංස්ථාගත කිරීමේ) පනත

9. මේ පනත ක්‍රියාත්මකවීම ආරම්භවීමට පෙරාතුව ම වූ දිනයේ දී
පැවති සමිතිය විසින්‌ ගෙවිය යුතුව තිබූ සියලුම ණය සහ බැරකම්‌ මෙයින්‌
සංස්ථාපනය කරනු ලැබූ සංස්ථාව විසින්‌ ගෙවිය යුතු අතර, එදිනට
සමිනියට අයවිය යුතුව තිබූ සියලුම ණය සහ ලැබිය යුතුව තිබූ නය සහ
සම්මාදම්‌ මුදල්‌ සහ දායක මුදල්‌ මේ පනතේ කාර්යය සඳහා සංස්ථාවට
ගෙවනු ලැබිය යුතු ය.

10. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමේන්තු
නියාදනයක්‌ ප්‍රකාර හෝ වෙනත්‌ යම්‌ ආකාරයකින්‌ හෝ සංස්ථාව වෙත
පවරනු ලැබූ චංචල හෝ නිශ්චල යම්‌ දේපළක්‌ අත්කර ගැනීමට සහ
දැරීමට නීතියෙන්‌ සංස්ථාවට හැකියාව හා බලය ඇති අතර, ඒ දේපළ
විකිණීමේ, උකස්‌ කිරීමේ, බදුදීමේ, හුවමාරු කිරීමේ හෝ වෙනත්‌
ආකාරයකින්‌ නීයාදනය කිරීමේ පූර්ණ බලය ඇතිව, මේ පනතේ කාර්ය
සඳහා සංස්ථාව විසින්‌ දැරිය යුතු ය.

11. සංස්ථාව විසුරුවා හරිනු ලැබූ විට, එහි සියලු ණය සහ බැරකම්‌
ගෙවා සමථයට පත්‌ කරනු ලැබීමෙන්‌ පසු කවර හෝ යම්‌ දේපළක්‌ ඉතිරිවේ
නම්‌, ඒ දේපළ සංස්ථාවේ සාමාජිකයන්‌ අතර, බෙදා දෙනු නොලැබිය
යුතු ය. එහෙත්‌ සංස්ථාවේ පරමාර්ථවලට සමාන පරමාර්ථ ඇත්තා වූ ද,
යම්‌ ආදායමක්‌ හෝ ලාභ කිසිවක්‌ තම සාමාජිකයන්‌ අතර, බෙදා දීම
රීති මගින්‌ තහනම්‌ කරනු ලැබී ඇත්තා වූ ද වෙනත්‌ සංගමයකට හෝ
සංගම්වලට ඒ දේපළ දීම හෝ පැවරීම කරනු ලැබිය යුතු ය. එම සංගමය
හෝ සංගම්‌ සංස්ථාව විසුරුවා හරිනු ලබන අවස්ථාවේ දී හෝ විසුරුවා
හැරීමට පෙරාතුව ම හෝ මණ්ඩලය විසින්‌ තීරණය කරනු ලැබිය යුතු ය.

12. සංස්ථාවේ මුද්‍රාව සංස්ථාවේ සභාපතිවරයා, මණ්ඩලයේ
ලේකම්වරයා හෝ භාණ්ඩාගාරිකවරයා ඉදිරිපිට දී හැර කවර වූ හෝ
සාධන පත්‍රයකට නොතැබිය යුතු අතර, එකී තැනැත්තන්‌ තමන්‌ පැමිණ
සිටි බවට ලකුණක්‌ වශයෙන්‌ එකී සාධන පත්‍රයෙහි තම නම අත්සන්‌
කළ යුතු ය. තව ද එම අත්සන්‌ කිරීම සාක්ෂිකරුවකු වශයෙන්‌ යම්‌
තැනැත්තකුගේ අත්සන්‌ කිරීමට පරිබාහිරව විය යුතු ය.

195. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක හෝ
වෙනත්‌ යම්‌ තැනැත්තකුගේ අයිතිවාසිකම්වලට මේ පනතේ ඇතුළත්‌
කිසිවකින්‌ හානියක්‌ හෝ බලපෑමක්‌ නොවිය යුතු ය.

14. මේ පනතේ සිංහල සහ දෙමළ භාෂා පාඨ අතර, යම්‌
අනනුකූලතාවක ඇතිවුවහොත ,, එවිට, සංහල භාෂා පාඨය
බලපැවැත්විය යුතු ය.

සංස්ථාව විසින්‌
ගෙවිය යුතු සහ
සංස්ථාවට අයවිය
යුතු ණය.

සංස්ථාව විසින්‌
චංචල හෝ නිශ්චල
දේපළ දැරිය හැකි
බව.

සංස්ථාව
විසුරුවා හැරීමෙන්‌
පසු ඉතිරිවන දේපළ.

සංස්ථාවේ මුද්‍රාව.

ජනරජයේ සහ
අන්‍යයන්ගේ
අයිනිවාසිකම්‌
ආරක්ෂා කිරීම.

අනනුක ලතාවක්‌
ඇති වූ විට සිංහල
භාෂා පාඨය
බලපැවැත්විය යුතු
බව.



පාර්ලිමේන්තුවේ සිංහල පනත්‌ කෙටුම්පන්වල සහ පනන්වල චාර්ෂික දායක මිළ ( දේශ්ය) රු. 870 කි.

( විදේශීය ) රු. 1,160 කි. අංක 165, කිරුළපන මාවත, පොල්හේන්ගොඩ, කොළඹ 09, රජයේ ප්‍රවෘත්ති

දෙපාර්තමේන්තුවේ, ප්‍රකාශන කාර්යාංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි දිනට
පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.

