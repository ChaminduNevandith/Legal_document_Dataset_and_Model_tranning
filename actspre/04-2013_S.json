{
  "document_id": "04-2013_S",
  "raw_text": "2013 අංක 4 දරන ලංකා ශාන්ත ජොසප්‌\nසොහොයුරන්ගේ සංගමය\n(සංශෝධන) පනත\n\n[සහතිකය සටහන්‌ කළේ 2013 පෙබරවාරි මස 21 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2013 පෙබරවාරි මස 22 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 4.00 යි. තැපැල්‌ ගාඝසතුව : රු. 5.00 යි.\n\n2013 අංක 4 දරන ලංකා ශාන්ත ජොසප්‌\nසොහොයුරන්ගේ සංගමය\n(සංශෝධන) පනත\n\n[සහතිකය සටහන්‌ කළේ 2013 පෙබරවාරි මස 21 වැනි දින]\n\nඑල්‌. ඩී... ඕ. (අයි.එන්‌.සී.) 1/2012.\n\n(301 වන අධිකාරය වූ) ශ්‍රී ලංකා ශාන්ත ජෝසප්‌\nසොහොයුරන්ගේ සංගමය ආඥාපනත සංශෝධනය කිරීම\nසඳහා වූ පනතකි.\n\nශ්‍රී ලංකා ශාන්ත ජෝසප්‌ සොහොයුරන්ගේ සංගමය 1942 අංක 59\nදරන ශ්‍රී ලංකා ශාන්ත ජෝසප්‌ සොහොයුරන්ගේ සංගමය ආඥා\nපනත මගින්‌ සංස්ථාගත කරනු ලැබූ හෙයින්‌ ද :\n\nශ්‍රී ලංකා ශාන්ත ජෝසප්‌ සොහොයුරන්ගේ සංගමය, එහි නාමය\n“ශ්‍රී ලංකාවේ දයාවේ සොහොයුරන්ගේ සංගමය” යනුවෙන්‌ වෙනස්‌\nකිරීමට දැන්‌ අදහස්‌ කරන හෙයින්‌ ද :\n\nඑකී නාමය වෙනස්‌ කිරීම බලාත්මක කිරීම සඳහා එම ආඥාපනත\nසංශෝධනය කිරීමට ග්‍රී ලංකා ශාන්ත ජෝසප්‌ සොහොයුරන්ගේ\nසංගමය දැන්‌ ඉල්ලුමකර ඇති හෙයින්‌ සහ එම ඉල්ලීම ප්‍රදානය\nකිරීම යෝග්‍ය වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2013 අංක 4 දරන ලංකා ශාන්ත ජෝසප්‌\nසොහොයුරන්ගේ සංගමය (සංශෝධන) පනත යනුවෙන්‌ හඳුන්වනු\nලැබේ.\n\n2. (301 වන අධිකාරය වු) ශ්‍රී ලංකා ශාන්ත ජොෝසඡ\nසොහොයුරන්ගේ සංගමය ආඥාපනතේ දීර්ඝ නාමයේ හැර හෝ\nඑකී ආඥාපනත යටතේ සාදන ලද හෝ නිකුත්‌ කරන ලද යම්‌\nරීිතියක, දැන්වීමක හෝ වෙනත්‌ ලේඛනයක (එම නාමයෙන්‌ හෝ\n“ශ්‍රී ලංකා ශාන්ත ජොසප්‌ සොහොයුරන්‌” යන කෙටි යෙදුමෙන්‌)\nශ්‍රී ලංකා ශාන්ත ජෝසප්‌ සොහොයුරන්ගේ සංගමය සඳහන්‌ කරනු\nලැබ ඇති සැම අවස්ථාවක, පද සම්බන්ධයෙන්‌ අන්‍යාර්ථයක්‌ අවශ්‍ය\nවන්නේ නම්‌ මිස, “ශ්‍රී ලංකා ශාන්ත ජෝසප්‌ සොහොයුරන්ගේ\nසංගමය” යන යෙදුම සහ “ශ්‍රී ලංකා ශාන්ත ජෝසප්‌ සොහොයුරන්‌”\nයන යෙදුම වෙනුවට “ශ්‍රී ලංකා දයාවේ සොහොයුරන්ගේ සංගමය”\nසහ “ශ්‍රී ලංකා දයාවේ සොහොයුරන්‌” යන යෙදුම්‌ ආදේශ කරනු\nලැබිය යුතු ය.\n\n2-01,006394 __2,590 (2011/11)\n\nපූර්විකාව.\n\nලුහුඬු නාමය.\n\n“ශ්‍රී ලංකා ශාන්ත\nජෝසප්‌\nසොහොයුරන්ගේ\nසංගමය” සහ “ශ්‍රී\nලංකා ශාන්ත\nජෝසප්‌\nසොහොයුරන්‌”\nයන්න පිළිවෙලින්‌\n“ශ්‍රී ලංකා දයාවේ\nසොහොයුරන්ගේ\nසංගමය” සහ “ශ්‍රී\nලංකා දයාවේ\nසොහොයුරන්‌”\nයනුවෙන්‌\nහැඳින්විය යුතු බව.\n\nකොන්ත්‍රාත්‌ ගිවිසුම්‌,\n\nනඩුකර, අභියාචන,\nඅයිතිවාසිකම්‌ සහ\n\nබැඳීම්‌ ආදිය දිගටම\nපවත්වාගෙන යාම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n2 2013 අංක 4 දරන ලංකා ශාන්ත ජොසප්‌\nසොහොයුරන්ගේ සංගමය\n(සංශෝධන) පනත\n\n3. (1) “ශ්‍රී ලංකා ශාන්ත ජෝසප්‌ සොහොයුරන්ගේ සංගමය”\nවිසින්‌ හෝ එහි වාසියට මේ පනත ක්‍රියාත්මක වීම ආරම්භවීමේ\nදිනයට පෙරාතුවම සාදන ලද, නිකුත්‌ කරන ලද හෝ ලියා අත්සන්‌\nකරන ලද කවර හෝ සියලුම කොන්ත්‍රාත, ගිවිසුම්‌, සහතික හෝ\nවෙනත්‌ සාධන පත්‍ර හෝ ලේඛන, මේ පනත ක්‍රියාත්මක වීම ආරම්භ\nවන දිනයේ දී හෝ එදිනට පසුව, “ශ්‍රී ලංකා දයාවේ සොහොයුරන්ගේ\nසංගමය” විසින්‌ හෝ එහි වාසියට සාදන ලද, නිකුත්‌ කරන ලද\nහෝ ලියා අත්සන්‌ කරන ලද ලෙසට සලකනු ලැබිය යුතු ය.\n\n(2) “ශ්‍රී ලංකා ශාන්ත ජෝසප්‌ සොහොයුරන්ගේ සංගමය” විසින්‌\nහෝ එයට එරෙහිව පවරනු ලැබ, මේ පනත ක්‍රියාත්මක වීම ආරම්භ\nවන දිනයට පෙරාතුව ම වූ දිනයේ දී විභාග වෙමින්‌ පවතින\nසියලුම සිවිල්‌ නඩු, නඩුකර, අභියාචන සහ වෙනත්‌ නඩු කටයුතු\nනතරවීම හෝ පවත්වාගෙන යාම නතර කිරීම නොවිය යුතු අතර,\nඒවා “ශ්‍රී ලංකා දයාවේ සොහොයුරන්ගේ සංගමය” විසින්‌ හෝ\nඑයට එරෙහිව දිගටම පවත්වාගෙන යාම හෝ බලාත්මක කිරීම\nකරනු ලැබිය හැකිය.\n\n(3) මෙ පනත ක්‍රියාත්මක වීම ආරම්භ වන දිනයට පෙරාතුව ම වූ\nදිනයේ දී (1) වන උපවගන්තියේ සඳහන්‌ අයිතිවාසිකම්‌, බැරකම්‌ සහ\nබැඳීම්‌ හැර “ශ්‍රී ලංකා ශාන්ත ජොසප්‌ සොහොයුරන්ගේ සංගමයේ”\nසියලුම අයිතිවාසිකම්‌, බැඳීම්‌ සහ වගකීම්‌, “ශ්‍රී ලංකා දයාවේ\nසොහොයුරන්ගේ සංගමයේ” අයිතිවාසිකම, බැඳීම්‌ සහ වගකීම්‌ ලෙස\nසලකනු ලැබිය යුතු ය.\n\n4. මෙම පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2013,
  "language": "si"
}