{
  "document_id": "05-2020_S",
  "raw_text": "2020 අංක 5 දරන වරාය සහ ගුවන්‌ තොටුපල\nසංවර්ධන බදු (සංශෝධන) පනත\n\n[සහතිකය සටහන්‌ කළේ 2020 ඔක්තෝබර්‌ මස 12 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2020 ඔක්තෝබර්‌ මස 16 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිල දී ලබාගත හැකි ය.\nමිල : රු. 8.00 තැපැල්‌ ගාස්තුව : රු. 15.00\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;\n\n2020 අංක 5 දරන වරාය සහ ගුවන්‌ තොටුපල\nසංවර්ධන බඳු (සංශෝධන) පනත\n\n[සහතිකය සටහන්‌ කළේ 2020 ඔක්තෝබර්‌ මස 12 වන දින]\nඑල්‌.ඩී.__ඕ. 61/2019\n\n2011 අංක 18 දරන වරාය සහ ගුවන්‌ තොටුපල සංවර්ධන බඳු\nපනත සංශෝධනය කිරීම පිණිස වූ පනතකි\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-\n\n1. මේ පනත 2020 අංක 5 දරන වරාය සහ ගුවන්‌ තොටුපල\nසංවර්ධන බදු (සංශෝධන) පනත යනුවෙන්‌ හඳුන්වනු ලබන අතර,\n2019 දෙසැම්බර්‌ මස 6 දින සිට බලාත්මක වන ලෙස සලකනු\nලැබිය යුතු ය.\n\n2. (මෙහි මින්මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු\nලබන) 2011 අංක 18 දරන වරාය සහ ගුවන්‌ තොටුපල සංවර්ධන\nබදු පනතේ 3 වන වගන්තියේ (1) වන උපවගන්තිය ඉවත්‌ කර, ඒ\nවෙනුවට පහත දෘක්වෙන උපවගන්තිය ආදේශ කිරීමෙන්‌ එම වගන්තිය\nමෙයින්‌ සංශෝධනය කරනු ලැබෙ:-\n\n*“(1) 2 වන වගන්තියේ සඳහන්‌ කරන ලද යම්‌ භාණ්ඩයක\nපිරිවැය, රක්ෂණය සහ නැව්‌ ගාස්තු සම්බන්ධයෙන්‌ පනවා\nඅය කර ගනු ලැබිය යුතු බද්ද-\n\n(අ) 2011 ජනවාරි මස 1 වන දිනයෙන්‌ ආරම්භව 2015\nදෙසැම්බර්‌ මස 31 වන දිනයෙන්‌ අවසන්‌ වන\nකාලසීමාව සඳහා සියයට 5.0 ක අනුප්‍රමාණයක වූ\nබද්දක්‌;\n\n(ආ) 2016 ජනවාරි මස 1 වන දිනයෙන්‌ ආරම්භව 2019\nදෙසැම්බර්‌ මස 5 වන දිනයෙන්‌ අවසන්‌ වන\nකාලසීමාව සඳහා සියයට 7.5 ක අනුප්‍රමාණයක වූ\nබද්දක්‌; සහ\n\n(ඇ) 2019 දෙසැම්බර්‌ මස 6 වන දින සහ එදිනට පසුව\nසියයට 10 ක අනුප්‍රමාණයක වූ බද්දක්‌,\n\nලෙස ගණනය කළ යු9තු ය.”.\n\nලුහුඬු නාමය සහ\nක්‍රියාත්මක වීමේ\nදිනය.\n\n2011 අංක 18 දරන\nපනතේ 3 වන\nවගන්තිය\nසංශෝධනය\nකිරීම.\n\nවලංගු කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n2 23020 අංක 5 දරන වරාය සහ ගුවන්‌ තොටුපල\nසංවර්ධන බදු (සංශෝධන) පනත\n\n3. මේ පනතේ 2 වන වගන්තිය මගින්‌ සංශෝධිත ප්‍රධාන\nප්‍රඥප්තියේ 3 වන වගන්තියේ (1) වන උපවගන්තියේ විධිවිධාන\nසලස්වා ඇති පරිදි, 2019 දෙසැම්බර්‌ මස 6 වන දිනයෙන්‌ ආරම්භව\nමේ පනත සම්බන්ධයෙන්‌ කථානායකවරයාගේ සහතිකය ඔහුගේ\nඅත්සන සහිතව සටහන්‌ කරනු ලබන දිනයෙන්‌ අවසන්‌ වන\nකාලසීමාව තුළ දී රේගු අධ්‍යක්ෂ-ජනරාල්වරයා විසින්‌ බදු අය කරනු\nලබන හෝ එකතු කරනු ලබන අවස්ථාවක දී නිසි අධිකාරි බලය\nසහිතව ක්‍රියා කර ඇති ලෙස සහ ක්‍රියා කරමින්‌ සිටිනු ලබන ලෙස\nසලකනු ලැබිය යුතු අතර, එම බදු අය කිරීම හෝ එකතු කිරීම,\nසියලු කාර්යය සඳහා වලංගු ලෙස සිදුකර ඇති සහ සිදු කරනු\nලබන ලෙස සලකනු ලැබිය යුතු ය. එම බදු අය කිරීම හෝ එකතු\nකිරීම සම්බන්ධයෙන්‌ රේගු අධ්‍යක්ෂ~ජනරාල්වරයාට එරෙහිව පවරනු\nලබන සියලු සිවිල්‌ හෝ අපරාධ නඩුවලින්‌ රේගු අධ්‍යක්ෂ-\nජනරාල්වරයා මෙයින්‌ හානිපූරණය කර තබනු ලැබේ:\n\nඑසේ වුව ද, ඉහත කී කාලසීමාව තුළ දී, මේ පනතේ විධිවිධාන\nසලස්වා ඇති ආකාරයට එකතු කරන ලද යම්‌ බදු සම්බන්ධයෙන්‌\nයම්‌ අධිකරණයක්‌ විසින්‌ ගනු ලැබූ තීරණයක්‌ හෝ නියෝගයක්‌ හෝ\nයම්‌ අධිකරණයක විභාග වෙමින්‌ පවතින යම්‌ නීති කෘත්‍යයක්‌ සඳහා\nඉහත කී විධිවිධාන බල නොපෑ යුතු ය.\n\n4. මේ පනතේ සිංහල සහ දෙමළ භාෂා පාඨ අතර යමී\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි “ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2020,
  "language": "si"
}