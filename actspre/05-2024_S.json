{
  "document_id": "05-2024_S",
  "raw_text": "2024 අංක 5 දරන\nසමථකරණය තුළින්‌ ඇතිවන්නා වූ\nඅන්තර්ජාතික නිරවුල්කරණ ගිවිසුම\n\nපිළිගැනීමෙ සහ බලාත්මක කිරීමෙ පනත\n\n[සහතිකය සටහන්‌ කළේ 2024 ජනවාරි මස 31 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2024 පෙබරවාරි මස 02 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.\nමිල : රු. 24.00 තැපැල්‌ ගාඝසතුව : රු. 150.00\n\n121,/)\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;\n\n2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\n[සහතිකය සටහන්‌ කළේ 2024 ජනවාරි මස 31 වන දින]\nඑල්‌.ඩී.-ඕ. 42/2022\n\n'සමථකරණය තුළින්‌ ඇතිවන්නා වූ අන්තර්ජාතික නිරවුල්කරණ\nගිවිසුම්‌ පිළිබඳ එක්සත්‌ ජාතීන්ගේ සම්මුතිය හෙවත්‌\n'සමථකරණය පිළිබඳ සිංගප්පූරු සම්මුතිය ක්‍රියාවේ යෙදවීම\nපිණිස ද; අන්තර්ජාතික නිරවුල්කරණ ගිවිසුම්‌ පිළිගැනීම සහ\nබලාත්මක කිරීම සඳහා විධිවිධාන සැලැස්වීම පිණිස ද; ඒ හා\nසම්බන්ධ හෝ ඊට ආනුෂංගික කාරණා සඳහා විධිවිධාන\nසැලැස්වීම පිණිස ද වූ පනතකි.\n\n'සමථකරණය තුළින්‌ ඇතිවන්නා වූ අන්තර්ජාතික නිරවුල්කරණ\nගිවිසුම්‌ පිළිබඳ සම්මුතිය (මෙහි මින්‌ මතු \"සම්මුතිය” යනුවෙන්‌\nසඳහන්‌ කරනු ලබන) එක්සත්‌ ජාතීන්ගේ මහා මණ්ඩල සැසිවාරයේ\nදී දෙදහස්‌ දහ අට දෙසැම්බර්‌ මස විසි වන දින සම්මත කරනු ලැබ\nඉන්පසු දෙදහස්‌ විස්ස සැප්තැම්බර්‌ මස දොළොස්වන දින බලාත්මක\nවූ හෙයින්‌ ද:\n\nසුහදව වාණිජමය ආරාවුල්‌ නිරාකරණය කිරීමේ ක්‍රමයක්‌ ලෙස\nසමථකරණයෙයහි වටිනාකම හඳුනාගැනීමෙන්‌ සහ අන්තර්ජාතික සහ\nජාතික වශයෙන්‌ සමථකරණය භාවිත කිරීමේ වැඩිවීමක්‌ නිරීක්ෂණය\nකිරීමෙන්‌, දෙදහස්‌ දහනවයේ අගෝසුතු මස හත්වන දින ශ්‍රී ලංකා\nරජය විසින්‌ සම්මුතියට අත්සන්‌ තබන ලද හෙයින්‌ ද:\n\nඅන්තර්ජාතික සමථකරණ නිරවුල්‌ කිරීම්‌ පිළිබඳ නෛතික රාමුවක්‌\nසම්මුතිය යටතේ පිහිටුවීම මගින්‌, ආරාවුල්‌ හේතුවෙන්‌ වාණිජමය\nසබඳතා අවසන්‌ කරනු ලබන අවස්ථා අවම කරනු ලැබිය හැකි\nහෙයින්‌ සහ අවිරෝධී අන්තර්ජාතික ආර්ථික සබඳතා වර්ධනය\nකරනු පිණිස දායක විය හැකි හෙයින්‌ ද:\n\nසම්මුතිය යටතේ ශ්‍රී ලංකාවේ බැඳීම්‌ බලාත්මක කිරීම සඳහා නීතිමය\nවිධිවිධාන සෑදීමට ශ්‍රී ලංකා රජයට අවශ්‍ය වී ඇති හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-\n\n1. (1) මේ පනත 2024 අංක 5 දරන සමථකරණය තුළින්‌ ඇති\nවන්නා වූ අන්තර්ජාතික නිරවුල්කරණ ගිවිසුම්‌ පිළිගැනීමේ සහ\nබලාත්මක කිරීමේ පනත යනුවෙන්‌ හඳුන්වනු ලැබේ.\n\nපූර්විකාව\n\nලුහුඬු නාමය\nසහ ක්‍රියාත්මක\nවීමේ දිනය\n\nපනත අදාළ වීම\n\nමේ පනතේ විෂය\nපථයෙන්‌ බැහැර\nකරනු ලබන\n\nනිරවුල්කරණයන්‌\n\n2 29024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\n(2) මේ පනතේ විධිවිධාන, අමාත්‍යවරයා විසින්‌ ගැසට්‌ පත්‍රයේ\nපළකරනු ලබන නියමයක්‌ මගින්‌ සම්මුතිය ශ්‍රී ලංකාව සම්බන්ධයෙන්‌\nබලාත්මක වන දිනය ලෙස සහතික කරනු ලබන දිනයේ සිට\nක්‍රියාත්මක විය යුතු ය.\n\n2. (1) (මෙහි මින්‌ මතු \"අන්තර්ජාතික නිරවුල්කරණ ගිවිසුම”\nයනුවෙන්‌ සඳහන්‌ කරනු ලබන) සමථකරණය තුළින්‌ ඇති වී තිබෙන\nසහ වාණිජමය ආරාවුලක්‌ විසඳීමට පාර්ශ්වයන්‌ විසින්‌ ඇති කරගනු\nලැබූ, එය ඇති කරගනු ලබන අවස්ථාවේ දී ස්වභාවයෙන්‌\nඅන්තර්ජාතික වන්නා වූ යම්‌ ලිඛිත නිරවුල්කරණ ගිවිසුමක්‌ සඳහා\nමේ පනතේ විධිවිධාන, 3 වන වගන්තියේ විධිවිධානවලට යටත්ව,\n\nඅදාළ විය යුතු ය.\n\n(2) මේ පනතේ විධිවිධාන යම්‌ අන්තර්ජාතික නිරවුල්කරණ\nගිවිසුමකට අදාළ වීම ශ්‍රී ලංකා රජය විසින්‌ සම්මුතියේ 8 වන\nව්‍යවස්ථාව යටතේ ප්‍රකාශයට පත්‌ කරනු ලැබිය හැකි අවශේෂිතයන්හි\nනිශ්චිතව සඳහන්‌ කරන ලද ප්‍රමාණයට යටත්‌ විය යුතු ය.\n\n3. මේ පනතේ විධිවිධාන -~\n\n(අ) () පෞද්ගලික, පවුලේ හෝ ගෘහස්ථ කටයුතු සඳහා\nපාරිභෝගිකයකු වන එක්‌ පාර්ශ්වයක්‌ විසින්‌ නිරත\nවනු ලැබ ඇති ගනුදෙනුවක්‌;\n\n(1) පවුලේ කාරණා, උරුමය හෝ රැකියා නියුක්තිය\nසම්බන්ධ කාරණා,\n\nසම්බන්ධයෙන්‌ වන ආරවුලක්‌ විසඳීම සඳහා එළඹුණු\nනිරවුල්කරණ ගිවිසුම්‌; හෝ\n\n(ආ) (0) අධිකරණ නඩු කටයුතුවල 'දී අධිකරණයක නඩු\nතීන්දුවක්‌ ලෙස තීන්දු කරනු ලැබ ඇති වූ හෝ\nවාර්තා කරනු ලැබ ඇති වූ සහ අධිකරණයක නඩු\nතීන්දුවක්‌ ලෙස බලාත්මක කළ හැකි වූ; හෝ\n\n(1) බෙරුම්කරණ ප්‍රදානයක්‌ ලෙස බලාත්මක කළ\nහැකි වූ,\n\nනිරවුල්කරණ ගිවිසුම්‌,\n\nසඳහා අදාළ නොවිය යුතු ය.\n\n2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික 43\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\n4. (අ අවම වශයෙන, නිරවුල්කරණ ගිවිසුමේ පාර්ශ්ව\nදෙකක ව්‍යාපාර ස්ථාන වෙනත්‌ රාජ්‍යයන්හි පිහිටා\nතිබේ නම්‌; හෝ\n\n(ආ) (1) නිරවුල්කරණ ගිවිසුම යටතේ ඇති බැඳීම්වල\nසැලකිය යුතු කොටසක්‌ ඉටු කරනු ලබන\nරාජ්‍යයෙන්‌; හෝ\n\n(1) නිරවුල්කරණ ගිවිසුමේ විෂය කාරණය\nවඩාත්‌ සමීපව සම්බන්ධ වී ඇත්තේ යම්‌\nරාජ්‍යයක්‌ සමඟ ද එම රාජ්‍යයෙන්‌,\n\nනිරවුල්කරණ ගිවිසුමේ පාර්ශ්වයන්හි ව්‍යාපාරික\nස්ථාන පිහිටා තිබෙන රාජ්‍යය වෙනස්‌ වන්නේ\nනම්‌,\n\nනිරවුල්කරණ ගිවිසුමක්‌ එය ඇති කරගනු ලබන අවස්ථාවේ දී\nස්වභාවයෙන්‌ අන්තර්ජාතික විය යුතු ය.\n\n5. 6 වන වගන්තිය යටතේ කරනු ලැබූ ඉල්ලීමක්‌ මත\nමහාධිකරණය විසින්‌ තීන්දු ප්‍රකාශයක්‌ ලබා දීම ප්‍රතික්ෂේප කරනු\nලැබුවහොත්‌ මිස, සෑම අන්තර්ජාතික නිරවුල්කරණ ගිවිසුමක්‌ ම,\nවලංගු සහ බලාත්මක වන අතර, ඒ යටතේ පාර්ශ්වයන්‌ විසින්‌\nභාරගනු ලබන බැඳීම්‌ පාර්ශ්වයන්‌ විසින්‌ වෙනත්‌ යම්‌ ගිවිසුමක\nආකාරයට පිළිගනු ලැබිය යුතු ය.\n\n6. (1) අන්තර්ජාතික නිරවුල්කරණ ගිවිසුමක පාර්ශ්වයක්‌ විසින්‌,\nඑකී අන්තර්ජාතික නිරවුල්කරණ ගිවිසුම බලාත්මක කිරීමේ කාර්යය\nසඳහා එම අන්තර්ජාතික නිරවුල්කරණ ගිවිසුම මහාධිකරණ තීන්දු\nප්‍රකාශයක්‌ ලෙස ඇතුළත්‌ කරනු පිණිස මහාධිකරණය වෙත\nඉල්ලීමක්‌ කරනු ලැබිය හැකි ය.\n\n(2) (1) වන උපවගන්තිය යටතේ ඉල්ලීමක්‌ ලද විට, මේ පනතේ\nවිධිවිධාන යටතේ නඩු කටයුතු කල්‌ දැමීමට හෝ අයැද ඇති සහනය\nප්‍රදානය කිරීම ප්‍රතික්ෂේප කිරීමට හෝ හේතු ඉදිරිපත්‌ වී නැතැයි\nමහාධිකරණය සෑහීමට පත්වන්නේ නම්‌, මහාධිකරණය විසින්‌\nපාර්ශ්වයන්ට දැනුම්‌ දෙනු ලබන දිනයක දී, අන්තර්ජාතික\nනිරවුල්කරණ ගිවිසුමට අනුව නඩු තීන්දුව ඇතුළත්‌ කිරීමට කටයුතු\n\nඅන්තර්ජාතික\nනිරවුල්කරණ\nගිවිසුම\n\nඅන්තර්ජාතික\nනිරවුල්කරණ\nගිවිසුමේ\nවලංගුභාවය\n\nමහාධිකරණය\nවෙත කරනු ලබන\nඉල්ලීම\n\nඅන්තර්ජාතික\nනිරවුල්කරණ\nගිවිසුම\nඅධිකරණයේ දී\nසාක්ෂි වශයෙන්‌\nආවේශනය කිර්ම\n\nඅන්තර්ජාතික\nනිරවුල්කරණ\nගිවිසුම්‌ මත රඳා\nපැවතීම සඳහා\nවන අවශ්‍යතාවන්‌\n\n4 29024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\nකරනු ලැබිය යුතු අතර ඉන්‌ පසුව තීන්දු ප්‍රකාශයක්‌ ඇතුළත්‌ කරනු\nලැබිය යුතු ය.\n\n(3) මේ පනතේ විධිවිධානවලට යටත්ව, මහාධිකරණයේ තීන්දු\nප්‍රකාශයක්‌ ලෙස මහාධිකරණය විසින්‌ සටහන්‌ කරනු ලබන\nඅන්තර්ජාතික නිරවුල්කරණ ගිවිසුමක්‌ -\n\n(අ) මහාධිකරණය විසින්‌ ලබා දී ඇති නඩු තීන්දුවක හෝ\nසිදුකරන ලද ආඥාවක්‌ ආකාරයට බලාත්මක කරනු\nලැබිය හැකි ය; සහ\n\n(ආ) අන්තර්ජාතික නිරවුල්කරණ ගිවිසුමේ පාර්ශ්වයන්‌ විසින්‌\nයම්‌ අධිකරණ නඩු කටයුත්තක දී විත්ති වාචකයක්‌\nලෙස හෝ හිලව්‌ ලෙස හෝ වෙනත්‌ යම්‌ ආකාරයකින්‌\nයොදා ගනු ලැබිය හැකි ය.\n\n(4) මේ පනතේ නිශ්චිතව දක්වා ඇති සියලු නඩුකර විභාග\nකොට තීරණය කිරීමට අධිකාරිත්වය සහ පූර්ණ බලය මහාධිකරණයට\nතිබිය යුතු ය.\n\n7. අන්තර්ජාතික නිරවුල්කරණ ගිවිසුමක්‌ මගින්‌ විසඳා ඇති\nබවට පාර්ශ්වයක්‌ විසින්‌ හිමිකම්‌ පාන කාරණාවක්‌ සම්බන්ධයෙන්‌\nයම්‌ නඩුකරයකදී ආරාවුලක්‌ පැන නැගෙන අවස්ථාවක දී එකී\nකාරණාව දැනටමත්‌ විසඳනු ලැබ ඇති බව තහවුරු කිරීම සඳහා\nඑකී අන්තර්ජාතික නිරවුල්කරණ ගිවිසුම සාක්ෂි වශයෙන්‌ ආවේශනය\nකරගනු ලැබිය යුතු ය.\n\n8.(1) 6 වන වගන්තිය යටතේ මහාධිකරණයට ඉල්ලීමක්‌ සිදු\nකරන හෝ යම්‌ අධිකරණ නඩු කටයුත්තක දී 7 වන වගන්තියේ\nවිධිවිධාන යටතේ සාක්ෂි වශයෙන්‌ ආවේශනය කර ගනු ලබන\nඅන්තර්ජාතික නිරවුල්කරණ ගිවිසුමක්‌ මත රඳා පැවතීමට අපේක්ෂා\nකරනු ලබන යම්‌ පාර්ශ්වයක්‌ විසින්‌, අවස්ථාවෝචිත පරිදි,\nමහාධිකරණය හෝ අධිකරණය වෙත පහත ලේඛන භාරදෙනු ලැබිය\n\nයුතු ය:-\n\n(අ) පාර්ශ්වයන්‌ විසින්‌ අත්සන්‌ තබන ලද අන්තර්ජාතික\nනිරවුල්කරණ ගිවිසුමේ මුල්‌ පිටපත හෝ නිසි ලෙස\nසහතික කරන ලද පිටපතක්‌; සහ\n\n2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික 5\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\n(ආ) අන්තර්ජාතික නිරවුල්කරණ ගිවිසුම සමථකරණය\nතුළින්‌ ඇති වූ බවට වන -\n\n(1) අන්තර්ජාතික නිරවුල්කරණ ගිවිසුමේ\nසමථකරු හෝ සමථකරුවන්ගේ අත්සන;\n\n(1) සමථකරු හෙ; සමථකරුවන්‌ විසින්‌,\nඅවස්ථාවෝචිත පරිදි, පහසුකම්‌ සලසන ලද\nසමථකරණයෙේ පතිඵලයක ලෙස\nඅන්තර්ජාතික නිරවුල්කරණ ගිවිසුමට\nඑළඹුන බවට එක්‌ සමථකරැ හෙං\nසමථකරුවන්‌ විසින්‌ සහතික කර අත්සන්‌\nතබන ලද ලේඛනයක;\n\n(11) සමථකරණය ක්‍රියාත්මක කළ ආයතනය\nවිසින්‌ සිදු කරන ලද සහතික කිරීමක්‌; හෝ\n\n(17) (1), (11) හෝ (111) නොමැති අවස්ථාවක දී,\nඅධිකරණයට පිළිගත හැකි වෙනත්‌ යම්‌\nසාක්ෂියක්‌.\n\n(2) 10) වන උපවගන්තියේ කාර්ය සඳහා \"අත්සන\" යන්නට,\nඉලෙක්ට්‍රොනික අත්සනක්‌ ද ඇතුළත්‌ විය යුතු ය.\n\n(3) (0) වන උපවගන්තිය යටතේ නිශ්චිතව දක්වා ඇති\nඅවශ්‍යතාවන්ට අනුකූලව ක්‍රියා කර ඇත්දැයි පරීක්ෂා කිරීම සඳහා\nඅවශ්‍ය වන යම්‌ ලේඛනයක්‌ අධිකරණයට ඉදිරිපත්‌ කරන ලෙසට\nමහාධිකරණය හෝ වෙනත්‌ යම්‌ අධිකරණයක්‌ විසින්‌ නියෝග කළ\nහැකි ය.\n\n(4) අන්තර්ජාතික නිරවුල්කරණ ගිවිසුම අධිකරණයේ භාවිත\nවන භාෂාවෙන්‌ නොතිබෙන අවස්ථාවක දී, අධිකරණ භාෂාවට\nසිදුකරනු ලැබූ සහතික කරන ලද පරිවර්තනයක්‌ ද සමඟ\nඅන්තර්ජාතික නිරවුල්කරණ ගිවිසුම ඉදිරිපත්‌ කරන ලෙසට\nඅධිකරණය විසින්‌ නියෝග කළ හැකි ය.\n\n(5) 4 වන උපවගන්තියේ කාර්ය සඳහා, නිල හෝ දිව්රුම්‌ දුන්‌\nභාෂා පරිවර්තකයකු විසින්‌ හෝ ශ්‍රී ලංකාවේ සිටින අන්තර්ජාතික\nනිරවුල්කරණ ගිවිසුමට ඇතුළත්‌ වූ රටෙහි රාජ්‍ය තාන්ත්‍රික හෝ\nකොන්සියුලර්‌ නියෝජිතයකු විසින්‌ හෝ අධිකරණය සැහීමට පත්වන\n\nමහාධිකරණය\nවෙත ඉදිරිපත්‌\nකරනු ලබන\nඉල්ලීම හෝ\nසාක්ෂි ආවේශනය\nහෝ ප්‍රතික්ෂේප\nකිරීම සඳහා හේතු\n\n0 2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\nවෙනත්‌ යම්‌ ආකාරයකින්‌ එකී පරිවර්තනය සහතික කරනු ලැබිය\n\nයුතු ය.\n\n9. (1) අන්තර්ජාතික නිරවුල්කරණ ගිවිසුමේ යම්‌ පාර්ශ්වයක්‌\n\nවිසින්‌ -\n\n(අ) එම ගිවිසුමේ පාර්ශ්වයක්‌ යම්‌ අශක්නුතාවකින්‌\nපෙළෙන බව;\n\n(ආ) අන්තර්ජාතික නිරවුල්කරණ ගිවිසුම -\n\n1)\n\n(1)\n\n(11)\n\n(ඇ)\n\nශුන්‍ය සහ බලරහිත වීම, අක්‍රිය වීම හෝ අදාළ\nනීතිය යටතේ ක්‍රියාත්මක කිරීමට අසමත්‌ බව;\n\nඑහි නියම අනුව අනුගම්‍ය නොවීම හෝ අවසාන\nගිවිසුම නොවන බව; හෝ\n\nපසුව වෙනස්‌ කරනු ලැබ ඇති බව;\n\nඅන්තර්ජාතික නිරවුල්කරණ ගිවිසුමේ බැඳීම්‌ -\n\n(1) නිසි ලෙස ඉටුකර ඇති බව; හෝ\n\n(1) අපැහැදිලි හෝ වටහාගත නොහැකි බව;\n\n(ඈ)\n\n(ඉ)\n\n(ර)\n\nසහනය ලබාදීම අන්තර්ජාතික නිරවුල්කරණ\nගිවිසුමේ නියමවලට පටහැනි වන බව;\n\n'සමථකරු විසින්‌ සමමථකරුට හෝ සමථකරණයට\nඅදාළ වන ප්‍රමිතීන්වල බරපතළ කඩකිරීමක්‌ සිදුකර\nඇති බව හා එකී කඩ කිරීම නොතිබුණේ නම්‌ එකී\nපාර්ශ්වය අන්තර්ජාතික සමථකරණ ගිවිසුමට\nඇතුළත්‌ නොවන බව; හෝ\n\nසමථකරුගේ අපක්ෂපාතීත්වය හෝ ස්වාධීනත්වය\nපිළිබඳ සාධාරණ සැක මතුකරන තත්ත්වයන්‌\nපාර්ශ්වකරුවන්‌ වෙත හෙළි කිර්මට සමථකරු\nඅසමත්‌ වූ බව සහ එසේ හෙළි කිරීමට අසමත්‌ වීම\nපාර්ශ්වයකට සැලකිය යුතු බලපෑමක්‌ හෝ අනිසි\nබලපෑමක්‌ සිදු කරන ලද බව සහ එකී අසමත්‌ වීම\n\n2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික 7\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\nඇති නොවන්නට, එම පාර්ශ්වය අන්තර්ජාතික\nනිරවුල්කරණ ගිවිසුමට නොඑළඹෙන බව,\n\nතහවුරු කිරීම සඳහා කරුණු ඉදිරිපත්‌ කරනු ලබන්නේ නම්‌, 6\nවන වගන්තිය ප්‍රකාරව ඉල්ලීමක්‌ ඉදිරිපත්‌ කරනු ලබන\nමහාධිකරණය විසින්‌ හෝ 7 වන වගන්තිය ප්‍රකාරව සාක්ෂි ලෙස\nඅන්තර්ජාතික නිරවුල්කරණ ගිවිසුමක්‌ ආවේශනය කරගනු ලබන\nවෙනත්‌ යම්‌ අධිකරණයක්‌ විසින්‌ හෝ සහනය ලබා දීම ප්‍රතික්ෂේප\nකළ හැකි ය.\n\n(2) අධිකරණය විසින්‌ -\n\n(අ) සහනය ලබාදීම ශ්‍රී ලංකා රාජ්‍ය ප්‍රතිපත්තියට පටහැනි\nබවට; හෝ\n\n(ආ) ආරාවුලේ විෂය කාරණය ශ්‍රී ලංකාවේ නීති යටතේ\nසමථකරණය මගින්‌ නිරවුල්‌ කිරීමට හැකියාවක්‌\nනොමැති බවට,\n\nතීරණය කරනු ලබන අවස්ථාවක දී ද, සහනය ලබා දීම ප්‍රතික්ෂේප\nකරනු ලැබිය හැකි ය.\n\n10. අන්තර්ජාතික නිරවුල්කරණ ගිවිසුමේ පාර්ශ්වයක්‌ නොමැති\nඅවස්ථාවක දී, 6 වන වගන්තියේ (2) වන උපවගන්තිය යටතේ\nඅන්තර්ජාතික නිරවුල්කරණ ගිවිසුම මහාධිකරණයේ තීන්දු\nප්‍රකාශයක්‌ ලෙස සටහන්‌ කර ඇති විට, මහාධිකරණය විසින්‌, එකී\nපාර්ශ්වයේ ඉල්ලීම මත, අන්තර්ජාතික නිරවුල්කරණ ගිවිසුම\nඅධිකරණ තීන්දු ප්‍රකාශයක්‌ ලෙස සටහන්‌ කිරීම සඳහා වන ඉල්ලීම\nප්‍රතික්ෂේප කළ හැකි යම්‌ හේතුවක්‌ මත, අධිකරණ තීන්දු ප්‍රකාශය\nඉවත්‌ කළ හැකි ය.\n\n11. 6 වන වගන්තිය ප්‍රකාරව ඉල්ලීමක්‌ සිදු කරනු ලැබ ඇති\nසහ එම ඉල්ලීම විභාග වෙමින්‌ තිබෙන අවස්ථාවක සහ (මෙහි\nමින්‌ මතු \"සමාන්තර ඉල්ලීම” ලෙස සඳහන්‌ කරනු ලබන) එකී\nඅන්තර්ජාතික නිරවුල්කරණ ගිවිසුමට අදාළ යම්‌ ඉල්ලීමක්‌ හෝ\nහිමිකම්පැමක්‌ වෙනත්‌ යම්‌ අධිකරණයකට, බේරුම්කරණ විනිශ්චය\nසභාවකට හෝ ශ්‍රී ලංකාවේ හෝ වෙනත්‌ යම්‌ රාජ්‍යයක අධිකරණ\nබලය ඇති වෙනත්‌ යම්‌ ආයතනයකට සිදු කරනු ලැබ ඇති විට\nසහ එය විභාග වෙමින්‌ පවතින අවස්ථාවක දී සහ සමාන්තර\n\nඅධිකරණ තීන්දු\nප්‍රකාශය ඉවත්‌\nකිරීම\n\nසමාන්තර ඉල්ලීම්‌\nහෙවත්‌ අයදුම්‌\n\nමහාධිකරණයේ\nනඩු කටයුතු\n\n&8 2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\nඉල්ලීමේ නඩු විභාගය 6 වන වගන්තිය ප්‍රකාරව ඉල්ලා සිටිනු\nලබන සහනය සඳහා බලපෑ හැකි බව හෝ බලපෑමට ඉඩ ඇති බව\nමහාධිකරණයේ මතය වන අවස්ථාවක දී, මහාධිකරණය විසින්‌ -\n\n(අ) සමාන්තර ඉල්ලීමේ නඩු කටයුත්ත අවසන්‌ වන\nතෙක්‌ මහාධිකරණය ඉදිරියේ පවතින ඉල්ලීමේ\nතීරණය කල්‌ දැමීම; සහ\n\n(ආ) යම්‌ පාර්ශ්වයක ඉල්ලීම මත, සුදුසු ඇපයක්‌ ලබා\nදෙන ලෙස අනෙක්‌ පාර්ශ්වයට නියෝග කිරීම,\n\nසිදු කරනු ලැබිය හැකි ය.\n\n12. (1) මේ පනතේ 6 වන වගන්තිය යටතේ මහාධිකරණය\nවෙත කරනු ලබන සෑම ඉල්ලීමක්‌ ම පෙත්සමක්‌ සහ දිවුරුම්‌\nප්‍රකාශයක්‌ මගින්‌ සිදු කළ යුතු අතර, පෙත්සම්කරු හෝ\nපෙත්සම්කරුවන්‌ හැර සමථකරණයෙේ සියලුම පාර්ශ්වයන්‌ එම\nපෙත්සමේ වගඋත්තරකරුවන්‌ ලෙස නම්‌ කළ යුතු අතර, ඔවුන්ට\nඒ පිළිබඳව දැන්වීම ලබා දිය යුතු ය.\n\n(2) පෙත්සම සහ දිවුරුම්‌ ප්‍රකාශය ඉදිරිපත්‌ කරනු ලැබූ විට,\nපෙත්සමෙහි දක්වා ඇති කරුණු නිශ්චය කිරීම සඳහා එකී ඉදිරිපත්‌\nකිරීමෙන්‌ සති දෙකක්‌ ඇතුළත දිනයක්‌ මහාධිකරණය විසින්‌ නියම\nකරනු ලැබිය යුතු අතර, වගඋත්තරකරුවන්ට ඔවුන්ගේ ප්‍රතිවිරෝධතා\nදැක්වීමට ඇත්නම්‌ ලිඛිතව දිවුරුම්‌ ප්‍රකාශයක්‌ මගින්‌ සනාථ කරමින්‌\nඔවුන්ගේ ප්‍රතිවිරෝධතා දැක්වීමට දිනයක්‌ ලබා දිය යුතු ය. එහි\nපිටපත්‌ පෙත්සම්කරුට ලැබෙන්නට සැලැස්විය යුතු ය.\n\n(3) මහාධිකරණ නඩු කටයුතුවල දී දිවුරුම්‌ ප්‍රකාශ මගින්‌ සාක්ෂි\nලබාදිය යුතු ය:\n\nඑසේ වුව ද, මහාධිකරණය සුදුසු යයි සලකනු ලබන\nඅවස්ථාවක දී, දිවුරුම්‌ ප්‍රකාශ මගින්‌ ලබා දෙන සාක්ෂිවලට අමතරව\nවාචික සාක්ෂි ද ලබාගත හැකි ය.\n\n(4) අන්තර්ජාතික නිරවුල්කරණ ගිවිසුමක්‌ මහාධිකරණයේ තීන්දු\nප්‍රකාශයක්‌ ලෙස සටහන්‌ කර ඇති අවස්ථාවක, (101 වන අධිකාරය\nවූ) සිවිල්‌ නඩු විධාන සංග්‍රහයේ විධිවිධාන යටතේ ඇතුළත්‌ කරනු\nලැබූ තීන්දු ප්‍රකාශයකට සමාන ආකාරයෙන්‌ එම ගිවිසුම බලාත්මක\nකළ හැකි අතර, ඒ අනුව අවශ්‍ය වෙනස්‌ කිරීම්‌ සහිතව, තීන්දු\n\n2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික 0\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\nප්‍රකාශ ක්‍රියාවේ යෙදවීමට අදාළ එකී සිවිල්‌ නඩු විධාන සංග්‍රහයේ\n2001] වන පරිච්ඡේදයේ විධිවිධාන එකී බලාත්මක කිරීමට අදාළ\nවිය යුතු ය.\n\n(5) මහාධිකරණය විසින්‌, 6 වන වගන්තිය යටතේ වන ඉල්ලීම\nඉදිරිපත්‌ කිරීමෙන්‌ මාස තුනක්‌ ඇතුළත නඩුව විභාග කර අවසන්‌\n\nකළ යුතු ය.\n\n13. පනතට අනුව යම්‌ පුද්ගලයකු වෙත දැන්වීම්‌ සහ සිතාසි\nභාර දීමට අවශ්‍ය වන අවස්ථාවක දී, (101 වන අධිකාරය වූ) සිවිල්‌\nනඩු විධිවිධාන සංග්‍රහයේ \"/11] වන පරිච්ඡේදයට අනුකූලව ශ්‍රී ලංකාව\nතුළ හෝ පිටත එකී දැන්වීම්‌ සහ සිතාසි භාර දීම සිදු කළ යුතු ය.\n\n14. 2000 අංක 39 දරන සිවිල්‌ හා වාණිජ කාරණාවල දී\nඅන්‍යොන්‍ය සහයොගය ලබා දීම සඳහා වූ පනතේ විධිවිධාන, සිවිල්‌\nහා වාණිජ කාරණාවක්‌ සම්බන්ධයෙන්‌ වූ නඩු කටයුත්තක දී සිතාසි\nසහ අනෙකුත්‌ ලේඛන භාරදීම සඳහා එම පනතේ 4 වන වගන්තිය\nයටතේ ප්‍රකාශයට පත්‌ කරනු ලබන යම්‌ රටකට සහයෝගය ලබාදීම\nසම්බන්ධයෙන්‌ අදාළ විය යුතු ය.\n\n15. 6 වන වගන්තිය ප්‍රකාරව ඉල්ලීමක්‌ සිදු කරනු ලබන\nඅවස්ථාවක, 9 වන වගන්තිය ප්‍රකාරව එවැනි ඉල්ලීමක්‌ ප්‍රතික්ෂේප\nකිරීමට හෝ 11 වන වගන්තිය ප්‍රකාරව නඩු කටයුතු කල්‌ දැමීමට\nහෝ හේතු ඉදිරිපත්‌ කර නොමැති නම්‌, එකී ගිවිසුමට අනුකූලව\nමහාධිකරණය විසින්‌ තීන්දුවක්‌ ලබා දීමට කටයුතු කළ යුතු අතර,\nනොතීසි ආපසු කැඳවීමේ අවසන්‌ දිනයේ දී අවසන්‌ තීන්දු ප්‍රකාශය\n\nඇතුළත්‌ කළ යුතු ය.\n\n16. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස, මේ\nපනතෙහි ~\n\n“ඉලෙක්ට්‍රොනික” යන්නට, 2006 අංක 19 දරන\nඉලෙක්ට්‍රොනික ගනුදෙනු පනතෙහි එයට දී\nඇති අර්ථය ම තිබිය යුතු ය;\n\n“ඉලෙක්ට්‍රොනික අත්සන \" යන්නට, 2006 අංක 19 දරන\nඉලෙක්ට්‍රොනික ගනුදෙනු පනතෙහි එයට දී ඇති\nඅර්ථය ම තිබිය යුතු ය;\n\nදැන්වීම්‌ සහ සිතාසි\n\nරටකට සහයොගය\nලබා දීම\n\nනොතීසි ආපසු\nකැඳවීමේ අවසන්‌\nදිනයේ දී අවසන්‌\nතීන්දු ප්‍රකාශය\n\nඅර්ථ නිරුපණය\n\n10 2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\n“මහාධිකරණය” යන්නෙන, පළාත සඳහා ආණ්ඩුක්‍රම\nව්‍යවස්ථාවේ 154ග ව්‍යවස්ථාව මගින්‌ පිහිටුවන ලද\nසහ 1996 අංක 10 දරන පළාත්බද මහාධිකරණ\n(විශේෂ විධිවිධාන) පනත යටතේ සිවිල්‌ අධිකරණ\nබලය ක්‍රියාත්මක කරන මහාධිකරණය අදහස්‌ චේ;\n\n“සමථකරණය\" යන්නෙන්‌, සමථකරණ ක්‍රියාවලිය සිදු කරගෙන\nයනු ලබන පදනමට යොදා ගනු ලබන යෙදුම\nනොසලකා, ආරාවුලේ පාර්ශ්වයන්‌ මත විසඳුමක්‌\nපැනවීමට බලය නොමැති තුන්වන පාර්ශ්ව එකක\nහෝ ඊට වැඩි ගණනක (\"සමථකරු”) සහාය ඇතිව\nපාර්ශ්වයන්‌ විසින්‌ ස්වකිය ආරාවුල සුහදව\nනිරවුල්කරණය කර ගැනීමට උත්සාහ කරනු ලබන\nක්‍රියාවලියක්‌ අදහස්‌ චේ;\n\n“පාර්ශ්වයන්‌” යන්නෙන්‌, සමථකරණයට සම්බන්ධ අන්තර්ජාතික\nනිරවුල්කරණ ගිවිසුමේ පාර්ශ්වයන්‌ අදහස්‌ වන අතර,\nසමථකරණය සිදු කරනු ලබන සමථකරු හො\nසමථකරුවන්‌ ඇතුළත්‌ නොවේ;\n\n“ව්‍යාපාර ස්ථානය” යන්නෙන්‌ -\n\n(අ) යම්‌ පාර්ශ්වයක ව්‍යාපාරය පවත්වාගෙන යනු\nලබන ප්‍රධාන ස්ථානය;\n\n(ආ) යම්‌ පාර්ශ්වයකට එක්‌ ව්‍යාපාර ස්ථානයකට වඩා\nතිබේ නම්‌, අන්තර්ජාතික නිරවුල්කරණ ගිවිසුම\nඇති කරගන්නා අවස්ථාවේ දී පාර්ශ්වයන්‌ විසින්‌\nදැන සිටි සහ අරමුණු කරන ලද අවස්ථාගත\nකරුණු සැලකිල්ලට ගෙන අන්තර්ජාතික\nනිරවුල්කරණ ගිවිසුම මගින්‌ විසඳනු ලැබූ\nආරාවුලට සමීපතම සම්බන්ධතාවක්‌ ඇති\nව්‍යාපාරික ස්ථානය;\n\n(ඇ) යම්‌ පාර්ශ්වයකට ව්‍යාපාර ස්ථානයක්‌ නොමැති\nනම්‌, එම පාර්ශ්වයේ සුපුරුදු වාසස්ථානය,\n\nඅදහස්‌ වේ; සහ\n\n2024 අංක 5 දරන සමථකරණය තුළින්‌ ඇතිවන්නා වූ අන්තර්ජාතික ]1]\nනිරවුල්කරණ ගිවිසුම පිළිගැනීමෙ සහ බලාත්මක කිරීමෙ පනත\n\n“ලිඛිත” යන්නට, අන්තර්ගත තොරතුරු පසු අවස්ථාවක\nදී යොමු වී භාවිත කළ හැකි පරිදි එම\nතොරතුරුවලට ප්‍රවේශ විය හැකි යම්‌\nඉලෙක්ට්‍රොනික සන්නිවේදනයක්‌ ඇතුළත්‌ විය\n\nයුතු ය.\n\n17. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nඅනනුකූලතාවක්‌\nඇති වූ විට,\nසිංහල භාෂා පාඨය\nබලපැවැත්විය යුතු\nබව\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2024,
  "language": "si"
}