{
  "document_id": "06-2012_S",
  "raw_text": "2012 අංක 6 දරන මාතර රාහුල විද්‍යාලයීය\nආදි ශිෂ්‍ය සංගමය (කොළඹ ශාඛාව)\n(සංසඝථාගත කිරීමේ) පනත\n\n[සහතිකය සටහන්‌ කළේ 2012 මාර්තු මස 08 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2012 මාර්තු මස 09 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 6.00 යි. තැපැල්‌ ගාස්තුව : රු. 10.00 යි.\n\n2012 අංක 6 දරන මාතර රාහුල විද්‍යාලයීය\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\n[සහතිකය සටහන්‌ කළේ 2012 මාර්තු මස 08 වන දින]\nඑල්‌. ඩී. ඕ. (අයි.එන්‌.සී.) 24 72010.\n\nමාතර රාහුල විද්‍යාලයීය ආදි ශිෂ්‍ය සංගමය (කොළඹ ශාඛාව)\nසංස්ථාගත කිරීම සඳහා වූ පනතකි\n\n“මාතර රාහුල විද්‍යාලයීය ආදි ශිෂ්‍ය සංගමය (කොළඹ ශාඛාව)”\nයනුවෙන්‌ හඳුන්වනු ලබන සහ සඳහන්‌ කරනු ලබන සංගමයක්‌\nඑහි සාමාජිකයන්‌ එකඟ වූ රීති අනුව, එහි පරමාර්ථ ඵලදායී ලෙස\nක්‍රියාත්මක කිරීමේ සහ ඊට අදාළ කාරණා ඵලදායී ලෙස කරගෙන\nයාමේ කාර්යය සඳහා මෙතෙක්‌ කල්‌ පිහිටුවා තිබූ හෙයින්‌ ද :\n\nඑකී සංගමය පිහිටුවනු ලැබුවේ යම්‌ පරමාර්ථ හා කාරණා සඳහා ද,\nඒ පරමාර්ථ හා කාරණා මෙතෙක්‌ කල්‌ එකී සංගමය විසින්‌ සාර්ථක\nලෙස ක්‍රියාත්මක කර හා ඉටු කර ඇති හෙයින්‌ ද, එකී සංගමය\nසංස්ථාගත කරන ලෙස ඉල්ලා ඇති බැවින්‌ ද, ඒ ඉල්ලීම ඉටු\nකිරීම මහජන යහපත පිණිස වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ මෙසේ පනවනු ලැබේ :-\n\n1. මේ පනත 2012 අංක 6 දරන මාතර රාහුල විද්‍යාලයීය ආදි\nශිෂ්‍ය සංගමය (කොළඹ ශාඛාව) (සංස්ථාගත කිරීමේ) පනත යනුවෙන්‌\nහඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දින සිට සහ ඉන්‌\nපසුව (මෙහි මින්‌ මතු “සංගමය” යනුවෙන්‌ සඳහන්‌ කරනු ලබන)\nමාතර රාහුල විද්‍යාලයීය ආදි ශිෂ්‍ය සංගමයේ (කොළඹ ශාඛාව)\nදැනට සාමාජිකයන්‌ වශයෙන්‌ සිටින තාක්‌ තැනැත්තන්‌ සහ මෙයින්‌\nසංස්ථාපනය කරනු ලබන සංස්ථාවට මින්‌ මතු සාමාජිකයන්‌ වශයෙන්‌\nබඳවා ගනු ලබන තැනැත්තන්‌ (මෙහි මින්‌ මතු “සංස්ථාව” යනුවෙන්‌\nසඳහන්‌ කරනු ලබන) “මාතර රාහුල විද්‍යාලයීය ආදි ශිෂ්‍ය සංගමය\n(කොළඹ ශාඛාව)” යන නාමය සහ අභිධානය යටතේ අවිච්ඡින්න\nපැවැත්මක්‌ ඇති සංස්ථාවක්‌ විය යුතු ය. තව ද, එකී නාමයෙන්‌\nසංස්ථාව විසින්‌ ද, එයට විරුද්ධව ද නඩු පවරනු ලැබිය හැකි ය.\nතව ද, පොදු මුද්‍රාවක්‌ තබා ගැනීමේ ද, පාවිච්චි කිරීමේ ද, ස්වකීය\nඅභිමතය පරිදි එය වෙනස්‌ කිරීමේද පූර්ණ බලය හා අධිකාරය ඊට\n\nඇත්තේ ය.\n2-171, 006458 -_-2,690 (2011/12)\n\nපූර්විකාව.\n\nලුහුඬු නාමය.\n\nමාතර රාහුල\nවිද්‍යාලයීය ආදි\nශිෂ්‍ය සංගමය\n(කොළඹ ශාඛාව)\nසංස්ථාගත කිරීම.\n\nසංස්ථාවේ පොදු\nපරමාර්ථ.\n\nසංස්ථාවේ කටයුතු\nකළමනාකරණය\nකිරීම.\n\n3.\n\n2012 අංක 6 දරන මාතර රාහුල විද්‍යාලයීය\n\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\nසංස්ථාව සංස්ථාපනය කරනු ලබන්නේ යම්‌ පොදු පරමාර්ථ\n\nසඳහා ද, ඒ පොදු පරමාර්ථ පහත දැක්වෙන පරිදි විය යුතු යයි\nමෙයින්‌ ප්‍රකාශ කරනු ලැබේ:\n\n(ආ\n\n(ආ)\n\n(ආ)\n\n(ඈ)\n\n(ඉ)\n\n(ර)\n\n(ලා\n\n4. (1)\n\nමාතර රාහුල විද්‍යාලයේ ආදි ශිෂ්‍යයන්‌, වර්තමාන ශිෂ්‍යයන්‌\nසේවයේ යෙදුණු ගුරුවරුන්‌ සහ වර්තමාන ගුරුවරුන්‌\nයන අයගේ අධ්‍යාපනික, සංස්කෘතික සහ සාමාජීය කටයුතු\nප්‍රවර්ධනය කිරීම;\n\nරාහුල විද්‍යාලයේ ශිෂ්‍යයන්ගේ අභිවෘද්ධිය සඳහා අවශ්‍ය\nභෞතික සම්පත්‌ සහ වෙනත්‌ යටිතල පහසුකම්‌ සැපයීම,\nසංවර්ධනය කිරීම හා පවත්වාගෙන යාම ;\n\nආදි ශිෂ්‍යයන්‌ හා රාහුල විද්‍යාලයේ ගුරුවරුන්‌ අතර\nසුහදතාව වර්ධනය කිරීම සඳහා සුභසාධන, සංස්කෘතික\nහා සමාජ සංවර්ධන ක්‍රියාකාරකම්‌ ප්‍රවර්ධනය කිරීම;\n\nසිය අධ්‍යාපනයේ දී හා වෙනත්‌ ක්‍රියාකාරකම්වල දී\nවිශිෂ්ටතා පෙන්වන රාහුල විද්‍යාලයීය ශිෂ්‍යයන්ට ශිෂ්‍යත්ව\nහා ත්‍යාග ප්‍රදානය කිරීම සඳහා සහ දුප්පත්‌ ශිෂ්‍යයන්ට\nසුදුසු ප්‍රමිතීන්‌ අත්කර ගැනීම පිණිස ආධාර සැපයීම සඳහා\n“රාහුල විද්‍යාලයීය භාරය” යනුවෙන්‌ හඳුන්වනු ලබන\nභාරයක්‌ පිහිටුවීම;\n\nපුස්තකාල, පර්යේෂණ හා පුහුණු මධ්‍යස්ථාන පිහිටුවීම\nසහ පවත්වාගෙන යාම ;\n\nරාහුල විද්‍යාලයීය ශිෂ්‍යයන්ට වෘත්තීය පුහුණුව ලබා දීමේ\nඅරමුණ සඳහා දේශීය හා විදේශීය රාජ්‍ය නොවන සංවිධාන\nසමඟ සුහදතාවෙන්‌ කටයුතු කිරීම ; සහ\n\nසංස්ථාවේ විවිධ කටයුතු සඳහා ආදායම්‌ උපදවන ව්‍යාපෘති\nආරම්භ කිරීම.\n\nසංස්ථාවේ කටයුතු සංස්ථාවේ රීතිවලට අනුකූලව\n\nතෝරාපත්‌ කර ගනු ලබන හෝ පත්‌ කරගනු ලබන සභාපති,\nඋපසභාපතිවරු, සහ වෙනත්‌ ධුර දරන්නන්ගෙන්‌ සමන්විත (මෙහි\nමින්‌ මතු “කමිටුව යනුවෙන්‌ සඳහන්‌ කරනු ලබන) විධායක කමිටුවක්‌\nවිසින්‌ 6 වන වගන්තිය යටතේ සාදනු ලබන රීතිවලට යටත්‌ ව\nපරිපාලනය කරනු ලැබිය යුතු ය.\n\n2012 අංක 6 දරන මාතර රාහුල විද්‍යාලයීය 3\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\n(2) සංස්ථාවේ ප්‍රථම කමිටුව මේ පනත ක්‍රියාත්මක වීම ආරම්භ\nවන දිනයට පෙරාතුව ම වූ දිනයේ දී සංගමයේ කළමනාකරණ\nමණ්ඩලයේ ධුර දරමින්‌ සිටි සාමාජිකයන්ගෙන්‌ සමන්විත විය\n\n5. මේ පනතෙ සහ වෙනත යම්‌ ලිඛිත නීතියක සංස්ථාවේ\nවිධිවිධානවලට යටත්ව සංස්ථාවේ පරමාර්ථ හෝ ඉන්‌ එක්‌ සාමාන්‍ය බලතල,\nපරමාර්ථයක්‌ වැඩිදියුණු කිරීම හෝ සාක්ෂාත්‌ කර ගැනීම සඳහා\nඅවශ්‍ය හෝ අපේක්ෂිත සියලු ක්‍රියා, කාරණා සහ දේ කිර්ම, ඉටු\nකිරීම හා ක්‍රියාත්මක කිරීම ඇතුළු පහත දැක්වෙන දෑ කිරීමේ බලය\nසංස්ථාවට ඇත්තේ ය:-\n\n(අ) සංස්ථාවේ කාර්ය සඳහා අවශ්‍ය වන යම්‌ නිශ්චල දේපලක්‌\nඅත්කර ගැනීම, දැරීම, බද්දට හෝ කුලියට ගැනීම හෝ\nදීම, උකස්‌ කිරීම, ඔඩපනය කිර්ම, විකිණීම, හුවමාරු කිරීම\nහෝ වෙනත්‌ ආකාරයකින්‌ නීයාදනය කිරීම, බැඳීමකට\nයටත්‌ කිරීම හෝ බැහැර කිරීම;\n\n(ආ) සංස්ථාවේ පරමාර්ථ මුදුන්පමුණුවා ගැනීම සඳහා හෝ\nබලතල ක්‍රියාත්මක කිරීම සඳහා අවශ්‍ය වන සියලු\nගිවිසුම්වලට හෝ කොන්ත්‍රාත්වලට කෙලින්‌ ම හෝ\nසංස්ථාව විසින්‌ බලය පවරනු ලැබූ සංස්ථාවේ යම්‌\nනිලධරයකු හෝ අනුයෝජිතයකු මාර්ගයෙන්‌ ඇතුළත්‌ වීම,\nඒවා ඉටු කිරීම හෝ ක්‍රියාත්මක කිරීම ;\n\n(ඇ) මුදලින්‌ හෝ ද්‍රව්‍යවලින්‌ ත්‍යාග, පරිත්‍යාග, හෝ රික්තවරණ\nභාර ගැනීම;\n\n(ඇ) ස්වකීය අරමුදල්‌ ආයෝජනය කිරීම සහ යම්‌ බැංකුවක\nජංගම, තැන්පතු සහ ඉතිරි කිරීමේ ගිණුම්‌ පවත්වාගෙන\nයාම;\n\n(ඉං සංස්ථාවේ කාර්ය සඳහා අවශ්‍ය වන මුදල්‌ සුදුසු යයි\nසංස්ථාව විසින්‌ සඳහන්‌ කරනු ලබන ආකාරයට සහ එසේ\nසුදුසු යයි සලකනු ලබන ඇප මත ණයට ගැනීම හෝ\nආයෝජනය කිරීම; සහ\n\n(ඊ) සංස්ථාවේ පරමාර්ථ ක්‍රියාත්මක කිරීම සඳහා අවශ්‍ය වන\nනිලධරයන්‌ සහ සේවකයන්‌ පත්‌ කිරීම, සේවයෙහි යෙදවීම\nමාරු කිරීම, ඔවුන්‌ විෂයයෙහි විනය පාලනය පවත්වා\nගෙනයාම සහ ඔවුන්‌ සේවයෙන්‌ පහ කිරීම.\n\nසංස්ථාවේ රීති.\n\nසංස්ථාවේ\nඅරමුදල.\n\n4 2012 අංක 6 දරන මාතර රාහුල විද්‍යාලයීය\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\n6. (1) සංස්ථාවේ යම්‌ මහා සභා රැස්වීමක දී ඊට පැමිණ ඡන්දය\nදෙන සාමාජිකයන්ගෙන්‌ තුනෙන්‌ දෙකකට නොඅඩු බහුතර\nඡන්දයෙන්‌, පහත දැක්වෙන කාරණා සියල්ල ම හෝ ඉන්‌ කිසිවක්‌\nහෝ සඳහා මේ පනතේ හෝ වෙනත්‌ යම්‌ ලිඛිත නීතියක හෝ\nවිධිවිධානවලට අනනුකූල නොවන රඊීති සංස්ථාව විසින්‌ කලින්‌ කල\nසාදනු ලැබීම නීත්‍යනුකූල වන්නේ ය:\n\n(අ) සාමාජිකත්වය වර්ග කිරීම සහ සාමාජිකයන්‌ ඇතුළත්‌\nකර ගැනීම, ඉල්ලා අස්වීම හෝ නෙරපීම ;\n\n(ආ) ධුර දරන්නන්‌ තෝරා පත්‌ කර ගැනීම, ධුර දරන්නන්ගේ\nධුරයෙන්‌ ඉල්ලා අස්වීම, ධුරය හිස්‌ කිරීම හෝ ධුරයෙන්‌\nඉවත්‌ කිරීම සහ ඔවුන්ගේ බලතල කාර්ය සහ කර්තව්‍ය ;\n\n(ඇ) සංස්ථාවේ විවිධ නිලධරයන්‌, අනුයෝජිතයන්‌ සහ\nසේවකයන්ගේ බලතල, චර්යාව, කාර්ය සහ කර්තව්‍ය ;\n\n(ඇ) සංස්ථාවේ සහ කමිටුවේ රැස්වීම්වල දී අනුගමනය කළ\nයුතු කාර්ය පටිපාටිය හෝ කමිටුවේ රැස්වීම්‌ කැඳවීම සහ\nපැවැත්වීම, ඒ රැස්වීම්‌ පවත්වන ස්ථාන, වේලාව, ඒ පිළිබඳ\nදැන්වීම සහ ඒවායේ ගණපූරණය සහ එම රැස්වීම්වල\nකටයුතු කරගෙන යාම ; සහ\n\n(ඉං සංස්ථාවේ දේපළ පරිපාලනය සහ කළමනාකරණය සහ\nඑහි අරමුදල්‌ භාරව සිටීම.\n\n(2) සංස්ථාව විසින්‌ සාදනු ලබන සෑම රීතියක්‌ ම (1) වන\nඋපවගන්තිය යටතේ එවැනි ම රැස්වීමක දී එවැනි ම ආකාරයට\nසාදන ලද රීතියක්‌ ලෙස සංශෝධනය කිරීම, වෙනස්‌ කිරීම, ඊට\nයමක්‌ එකතු කිරීම හෝ පරිච්ඡින්න කිරීම කරනු ලැබිය හැකි ය.\n\n(3) සංස්ථාවේ සාමාජිකයන්‌ සෑම කල්හි ම සංස්ථාවේ\nතත්කාලයේ බලපවත්නා ඊීිතිවලට යටත්‌ විය යුතු ය.\n\n7. (1) සංස්ථාවට එහිම අරමුදලක්‌ තිබිය යුතු අතර, ත්‍යාග,\nතෙස්තමෙන්තු නීයාදන, පැවරුම්‌, පරිත්‍යාග, සම්මාදම්‌ මුදල්‌, දායක\nමුදල්‌, ගාස්තු, ප්‍රදාන හෝ මුල්‍ය ආයෝජන වශයෙන්‌ මේ දක්වා\nලැබූ හෝ මින්‌ මතු සංස්ථාවට ලැබෙන හෝ සියලු මුදල්‌ කමිටුව\n\n2012 අංක 6 දරන මාතර රාහුල විද්‍යාලයීය බ්‌\n\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\nවිසින්‌ තීරණය කරනු ලබන බැංකු එකක හෝ වැඩි ගණනක\nසංස්ථාවේ බැරට තැන්පත්‌ කරනු ලැබිය යුතු ය.\n\n(2) සංස්ථාවේ බලතල සහ කාර්ය ක්‍රියාත්මක කිරීම සහ ඉටු\nකිරීම සඳහා සංස්ථාව විසින්‌ දරනු ලැබූ සියලු වියදම්‌ අරමුදලින්‌\nගෙවනු ලැබිය යුතු ය.\n\n8. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n(2) සංස්ථාව විසින්‌ එහි ආදායම සහ වියදම, වත්කම්‌ හා බැරකම්‌\nසහ සංස්ථාවේ වෙනත්‌ සියලු ගනුදෙනු පිළිබඳව නිසි ගිණුම්‌ තබා\nගැනීමට කටයුතු සැලැස්විය යුතු ය.\n\n(3) සංස්ථාවේ ගිණුම්‌, කමිටුව විසින්‌ පත්‌ කරනු ලබන සුදුසුකම්‌\nලත්‌ විගණකවරයකු විසින්‌ විගණනය කරනු ලැබිය යුතු ය.\n\n(4) මේ වගන්තියේ “සුදුසුකම්‌ ලත්‌ විගණකවරයා” යන්නෙන-~“\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ\nහෝ නීතියෙන්‌ පිහිටුවන ලද වෙනත්‌ යම්‌ ආයතනයක\nහෝ සාමාජිකයකු වූ ද, ගණකාධිකාරීවරයකු\nවශයෙන්‌ වෘත්තියෙහි යෙදීම සඳහා ඒ ආයතනය\nවිසින්‌ නිකුත්‌ කරන ලද සහතිකයක්‌ දරන්නා වූ ද\nතැනැත්තෙක්‌ ; හෝ\n\n(ආ) යම්‌ ගණකාධිකාරී සමාගමක එක්‌ එක්‌ නේවාසික\nහවුල්කරු ශ්‍රී ලංකා වරලත්‌ ගණකාධිකාරීන්ගේ\nආයතනයේ හෝ නීතියෙන්‌ පිහිටුවන ලද වෙනත්‌\nයම ආයතනයක හං සාමාජිකයකු වූ ද,\nගණකාධිකාර්වරයකු වශයෙන්‌ වෘත්තියෙහි යෙදීම\nසඳහා එකී ආයතනය විසින්‌ නිකුත්‌ කරන ලද\nසහතිකයක්‌ දරන්නා වූ ද, සාමාජිකයන්ගෙන්‌ යුත්‌\nඑවැනි වරලත්‌ ගණකාධිකාර්‌ සමාගමක්‌,\n\nඅදහස්‌ වේ.\n\n9. සංස්ථාවේ මුද්‍රාව ලේකම්වරයාගේ භාරයේ තිබිය යුතු අතර,\nසංස්ථාවේ සභාපතිවරයා සහ ලේකම්වරයා හෝ කමිටුව විසින්‌\nයථා පරිදි බලය දෙන ලද වෙනත්‌ යම්‌ තැනැත්තකු ඉදිරිපිට දී හැර\nකිසිම සාධන පත්‍රයකට තබනු නොලැබිය යුතුය තව ද, ඔවුන්‌\n\nවිගණනය හා\n\nගිණුම්‌.\n\nසංස්ථාවේ මුද්‍රාව.\n\nසංගමය විසින්‌\nගෙවිය යුතු සහ\nසංගමයට අයවිය\nයුතු ණය මුදල්‌.\n\nසාමාජිකයන්ගේ\n\nවගකීම්‌ සීමා කිරීම.\n\nමුදල්‌ සහ දේපළ\nඅදාළ කර ගැනීම\n\nසංස්ථාව විසින්‌\nචංචල හා නිශ්චල\nදේපළ දැරිය හැකි\nබව.\n\nවිසුරුවා හැරීමේ දී\nඉතිරිවන දේපල.\n\n6 2012 අංක 6 දරන මාතර රාහුල විද්‍යාලයීය\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\nපැමිණ සිටින බවට සලකුණක්‌ වශයෙන්‌ එකී සාධන පත්‍රයෙහි\nඔවුන්‌ විසින්‌ තම නම අත්සන්‌ කළ යුතු අතර, ඒ අත්සන්‌ කිරීම\nසාක්ෂිකරුවකු වශයෙන්‌ යම්‌ තැනැත්තකුගේ අත්සන්‌ කිරීමට\nපරිබාහිරව විය යුතු ය.\n\n10. මේ පනත ක්‍රියාත්මක වීම ආරම්භ වන දිනයට පෙරාතුව\nම වූ දිනයේ දී සංගමය විසින්‌ ගෙවිය යුතු සියලු ණය සහ බැරකම්‌\nමෙයින්‌ සංස්ථාපනය කරනු ලබන සංස්ථාව විසින්‌ ගෙවනු ලැබිය\nයුතු අතර, එදිනට සංගමයට අයවිය යුතු සියලු ණය, සංගමයට\nගෙවිය යුතු සම්මාදම්‌ මුදල්‌ සහ දායක මුදල්‌, මේ පනතේ කාර්ය\nසඳහා සංස්ථාව වෙත ගෙවනු ලැබිය යුතු ය.\n\n11. සංස්ථාවේ කිසිදු සාමාජිකයකු සංස්ථාවේ ණය සහ බැරකම්‌\nනිදහස්‌ කිරීමේ කාර්යය සඳහා හෝ වෙනත්‌ යම්‌ කාර්යයක්‌ සඳහා,\nඒ සාමාජිකයාගෙන්‌ සංස්ථාවට අයවිය යුතු සාමාජික මුදල්‌ ප්‍රමාණය\nඉක්මවන යම්‌ දායක මුදලක්‌ ගෙවීමට යටත්‌ නොවිය යුතු ය.\n\n12. කවර ආකාරයෙන්‌ හෝ ලබා ගන්නා සංස්ථාවේ මුදල්‌ හා\nදේපල මෙහි දක්වා ඇති සංස්ථාවේ පරමාර්ථ ඉටුකර ගැනීම කෙරෙහි\nපමණක්‌ අදාළ කරගත යුතු අතර, එහි යම්‌ කොටසක්‌ සංස්ථාවේ\nසාමාජිකයන්‌ වෙත සෘජුව ම හෝ වක්‍රව ලාභාංශ, ප්‍රසාද දීමනා,\nලාභ හෝ වෙනත්‌ දෙයක්‌ වශයෙන්‌ ගෙවීම හෝ පැවරීම නොකළ\n\nයුතු ය.\n\n13. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමෙේන්තු\nනීයාදනයක්‌ හෝ වෙනත්‌ යම්‌ ආකාරයකින්‌ හෝ සංස්ථාව සතු වන\nචංචල හෝ නිශ්චල යම්‌ දේපලක්‌ අත්කර ගැනීමට සහ දැරීමට මේ\nපනතේ විධිවිධානවලට යටත්‌ ව නීතියෙන්‌ සංස්ථාවට හැකියාව\nසහ බලය ඇති අතර, ඒ දේපල විකිණීමෙ, උකස්‌ කිරීමෙ, බදු දීමේ,\nහුවමාරු කිරීමේ හෝ වෙනත්‌ ආකාරයකින්‌ බැහැර කිරීමේ පූර්ණ\nබලය ඇතිව 6 වන වගන්තිය යටතේ සාදන ලද සංස්ථාවේ ඊතිවලට\nයටත්ව, සංස්ථාවේ කාර්ය සඳහා සංස්ථාව විසින්‌ ඒ සියලු දේපල\n\nදැරිය යුතු ය.\n\n14. සංස්ථාව විසුරුවා හැරීමේ දී එහි සියලු ණය හා බැරකම්‌\nපියවීමෙන්‌ පසු යම්‌ දේපලක්‌ ඉතිරිවී තිබුණහොත්‌ ඒ දේපල\nසංස්ථාවේ සාමාජිකයන්‌ අතර බෙදනු නොලැබිය යුතු අතර,\nසංස්ථාවේ පරමාර්ථවලට සමාන පරමාර්ථ ඇත්තා වූ ද, ස්වකීය\nරති අනුව යම්‌ ආදායමක්‌ හෝ ලාභයක්‌ ස්වකීය සාමාජිකයන්‌ අතර\nබෙදීම තහනම්‌ කරනු ලැබ ඇත්තා වූ ද වෙනත්‌ යම්‌ සංගමයකට\nහෝ සංගම්වලට ඒ දේපල දීම හෝ පැවරීම කරනු ලැබිය යුතු ය.\n\n2012 අංක 6 දරන මාතර රාහුල විද්‍යාලයීය 7\nආදි ශිෂ්‍ය සංගමය (කොළඹ ශාඛාව)\n(සංස්ථාගත කිරීමෙ පනත\n\nසංස්ථාව විසුරුවා හරිනු ලබන අවස්ථාවේ දී හෝ ඊට පෙරාතුව ම\nසංස්ථාවේ සාමාජිකයන්‌ විසින්‌ එම සංගමය හෝ සංගම්‌ තීරණය\n\nකරනු ලැබිය යුතු ය.\n\n15. ජනරජයේ සහ යම්‌ රාජ්‍ය මණ්ඩලයක හෝ සංස්ථාවක ජනරජයේ සහ\nහෝ අයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌ අන්‍යයන්ගේ\nඅයිතිවාසිකම්‌\n\nහෝ බලපෑමක්‌ නොවිය යුතු ය. ආරක්ෂා කිරීම.\n\n16. මෙම පනතේ සිංහල සහ දෙමළ භාෂා පාඨ අතර යම්‌ අනනුකූලතාවක්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය ඇති වූ විට සිංහල\n\nබලපැවැත්විය යුතු ය. භාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දෘයක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2012,
  "language": "si"
}