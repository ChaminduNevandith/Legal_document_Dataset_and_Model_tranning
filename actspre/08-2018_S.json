{
  "document_id": "08-2018_S",
  "raw_text": "2018 අංක 8 දරන සක්‍රීය වගකීම\nකළමනාකරණ පනත\n\n[සහතිකය සටහන්‌ කළේ 2018 මාර්තු මස 28 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2018 මාර්තු මස 29 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළකරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\nමිළ : රු. 12.00 යි. තැපැල්‌ ගාස්තුව : රු. 10.00 යි.\n\n115]\n\nමෙම පනත */0/%/.0001111611(5. 50%/.1]]. වෙබ්‌ අඩවියෙන්‌ බාගත කළ හැක.\n\n2018 අංක 8 දරන සක්‍රීය වගකීම\nකළමනාකරණ පනත\n\n[සහතිකය සටහන්‌ කළේ 2018 මාර්තු මස 28 වන දින]\n\nඑල්‌.ඩී.ඕ. 36/2017.\n\nශ්‍රී ලංකාව තුළ රාජ්‍ය ණය කළමනාකරණය කරනු පිණිස සක්‍රීය\nවගකීම කළමනාකරණය කිරීමෙ කාර්යය සඳහා ශ්‍රී ලංකාව තුළ\nහෝ ඉන්‌ පිටත හෝ ණය එකතුකර ගැනීමට බලය ලබා දීම\n'සඳහා ද ඊට සමබන්ධ හෝ ආනුෂංගික කාරණා සඳහා විධිවිධාන\nසැලැස්වීම පිණිස ද වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-\n\n1. මේ පනත 2018 අංක 8 දරන සක්‍රීය වගකීම්‌ කළමනාකරණ\nපනත යනුවෙන්‌ හඳුන්වනු ලබන අතර, ගැසට්‌ පත්‍රයේ පළ කරනු\nලබන නියමයක්‌ මගින්‌ අමාත්‍යවරයා විසින්‌ නියම කරනු ලැබිය\nහැකි යම්‌ දිනයක සිට ක්‍රියාත්මක විය යුතු ය.\n\n2. මධ්‍ය කාලීන සිට දිගු කාලීන දක්වා වන කාල තුළ ආණ්ඩුවේ\nමුදල්‌ අවශ්‍යතා සහ ගෙවීම්‌ සම්බන්ධව වගකීම්‌ විචක්ෂණශීලී අවදානම්‌\nමට්ටමකට අනුකූලව හැකිතාක්‌ අවම පිරිවැයක්‌ යටතේ දරනු ලබන\nබව සහතික කිරීම පිණස රාජ්‍ය ණය කළමනාකරණය කිරීම, මේ\nපනතේ අරමුණ වන්නේ ය.\n\n3. පාර්ලිමේන්තුව විසින්‌, යම්‌ නිශ්චිත මුදල්‌ වර්ෂයක්‌ තුළ දී,\nකලින්‌ කලට, ආණ්ඩුවේ රාජ්‍ය ණය ප්‍රතිමුල්‍යනය කිරීමේ සහ පූර්ව\nමුල්‍යනය කිරීමේ කාර්ය සඳහා, ආණ්ඩුව සඳහා සහ ආණ්ඩුව\nවෙනුවෙන්‌ (422 වන අධිකාරය වූ) මුදල්‌ නීති පනතේ, (417 වන\nඅධිකාරය වූ) දේශීය භාණ්ඩාගාර බිල්පත්‌ ආඥාපනතේ, (420 වන\nඅධිකාරය වූ) ලියාපදිංචි ස්කන්ධ හා සුරැකුම්පත්‌ ආඥාපනතේ හෝ\n1957 අංක 29 දරන විදේශීය ණය පනතේ විධිවිධාන ඇතුළුව මුදල්‌\nඑකතු කර ගැනීම සඳහා අදාළ වන නීති ප්‍රකාරව, එම මුදල්‌ වර්ෂයට\nඉහතින්‌ ම වූ මුදල්‌ වර්ෂයේ අවසානයට ගෙවීමට ඉතිරිව ඇති\nසමස්ථ ණයෙන්‌ සියයට දහයක්‌ නොඉක්මවිය යුතු මුදල්‌ ප්‍රමාණයක්‌\nශ්‍රී ලංකාව තුළින්‌ හෝ ඉන්‌ පිටතින්‌ හෝ ණය මුදලක්‌ ලෙස එකතු\nකර ගැනීම සඳහා යෝජනා සම්මතයක්‌ මගින්‌ අනුමතය ලබා දෙනු\nලැබිය හැකි ය.\n\n4. (1) අමාත්‍යවරයා විසින්‌ අමාත්‍ය මණ්ඩලයේ අනුමතය ඇතිව\nසහ, මෙම පනතේ 3 වන වගන්තියේ විධිවිධාන සහ (422 වන\n\nලුහුඬු නාමය සහ\nක්‍රියාත්මක වීමේ\nඳිනය.\n\nඅරමුණ.\n\nරාජ්‍ය ණය\nකළමනාකරණය\nකිරීමේ කාර්යය\nසඳහා ණය ලබා\nගැනීම.\n\nආණ්ඩුවේ වගකීම\nපියවීම.\n\nවිසර්ජන පනතේ\nවිධිවිධාන අදාළ\nවීමෙන්‌ නිදහස්‌\nවීම.\n\n2 2018 අංක 8 දරන සක්‍රීය වගකීම\nකළමනාකරණ පනත\n\nඅධිකාරය වූ) මුදල්‌ නීති පනතේ 114 වන වගන්තියේ විධිවිධානවලට\nයටත්ව\n\n(අ) ණයක්‌ මගින්‌ එකතු කර ගත යුතු මුදල්‌ ප්‍රමාණය;\n(ආ) එම ණය ලබා ගනු ලබන ආකාරය; සහ\n\n(ඇ) පවත්නා ණය පෙරාතු මිල දී ගැනීම සහ පවත්නා\nණය අලුත්‌ ණය සමග හුවමාරු කිරීම ඇතුළු, එකී\nආණ්ඩුවේ එම ගෙවීමේ වගකීම්‌ පියවීම සඳහා යෝග්‍ය\nබවට අමාත්‍යවරයා විසින්‌ සලකනු ලබන ආකාරය,\n\nඇතුළු රාජ්‍ය ණය ප්‍රති මුල්‍යනය සහ පූර්ව මුල්‍යනය කිරීම\nසම්බන්ධයෙන්‌ සහ එයට අදාළ ආනුෂංගික කාරණා පිළිබඳ තීරණය\nකරනු ලැබිය යුතු ය.\n\n(2) (1) වචන උපවගන්තිය යටතේ අමාත්‍යවරයා විසින්‌ ගනු ලබන\nතීරණය ග්‍රී ලංකා මහ බැංකු විෂයය පවරා ඇති අමාත්‍යවරයා මගින්‌\nරෙජිස්ට්‍රාර්වරයා වෙත ලිඛිතව දන්වනු ලැබිය යුතු ය.\n\n(3) රෙජිස්ට්‍රාර්වරයා විසින්‌, එම දැන්වීමෙහි නියම සහ අමාත්‍යවරයා\nවිසින්‌ තත්කාර්ය සඳහා නිකුත්‌ කරනු ලැබිය හැකි යම්‌ විධානයන්ට\nයටත්ව\n\n(අ) එම ණය එකතු කර ගැනීමට අවශ්‍ය විය හැකි එවැනි\nසියලු සැලසුම්‌ සකසනු ලැබිය හැකි ය; සහ\n\n(ආ) ආණ්ඩුවේ යහපත උදෙසා ලබා ගත හැකි වඩාත්‌\nවාසිදුයක නියමයන්‌ මත ආණ්ඩුවේ වගකීම පියවීම\nසඳහා එම සැලසුම්‌ බලාත්මක කරනු ලැබිය හැකි ය.\n\n5. ආණ්ඩුවේ රාජ්‍ය ණය ප්‍රති මුල්‍යනය සහ පූර්ව මුල්‍යනය\nකිරීමේ කාර්ය සඳහා ආණ්ඩුව සඳහා හෝ ආණ්ඩුව වෙනුවෙන්‌\nඑකතු කරගනු ලබන යම්‌ ණයක්‌, 2017 අංක 30 දරන විසර්ජන\nපනතේ 2 (1) (ආ) වන වගන්තියේ විධිවිධාන අදාළ වීමෙන්‌ ද,\nඑසේ ම 2017 අංක 30 දරන විසර්ජන පනත ක්‍රියාත්මක වීම ආරම්භ\nවීමේ දිනයෙන්‌ පසු පනවනු ලබන යම්‌ වාර්ෂික විසරජන පනතක\nවිධිවිධාන අදුළ වීමෙන්‌ ද නිදහස්‌ විය යුතු ය.\n\n2018 අංක 8 දරන සක්‍රීය වගකීම 3\nකළමනාකරණ පනත\n\n6. (1) මේ පනත යටතේ එකතු කර ගනු ලැබූ යම්‌ ණයක්‌,\nඑහි\n\n(අ) මුදල්‌ ඒකකය ශ්‍රී ලංකා රැපියල්‌ වන අවස්ථාවක, (422\nවන අධිකාරය වූ) මුදල්‌ නීති පනතේ 107 වන වගන්තියේ\nවිධිවිධානවලට යටත්ව, භාණ්ඩාගාර ලේකම්වරයා\nවිසින්‌, තත්කාර්ය සඳහා, ලිඛිතව නම්‌ කරනු ලැබිය\nහැකි නියෝජ්‍ය භාණ්ඩාගාර ලේකම්වරයකු විසින්‌\nශ්‍රී ලංකා මහ බැංකුවේ හෝ බලපත්‍රලාභී වාණිජ\nබැංකුවක පවත්වාගෙන යනු ලබන එක්‌ ගිණුමක හෝ\nඊට වැඩි ගිණුම්‌ සංඛ්‍යාවක රඳවා ගත යුතු ය;\n\n(ආ) මුදල්‌ ඒකකය විදේශ ව්‍යවහාර මුදල්‌ වන අවස්ථාවක,\nභාණ්ඩාගාර ලේකම්වරයා විසින්‌, තත්කාර්ය සඳහා,\nලිඛිතව නම්‌ කරනු ලැබිය හැකි නියෝජ්‍ය භාණ්ඩාගාර\nලේකම්වරයකු විසින්‌ ශ්‍රී ලංකා මහ බැංකුවේ\nපවත්වාගෙන යනු ලබන එක්‌ ගිණුමක හෝ ඊට වැඩි\nගිණුම්‌ සංඛ්‍යාවක රඳවා ගත යුතු ය.\n\n(2) ශ්‍රී ලංකා මහ බැංකුවේ හෝ බලපත්‍රලාභී වාණිජ බැංකුවක\nපවත්වාගෙන යනු ලබන යම්‌ ගිණුමක ඇති මුල්‌ මුදල සහ යම්‌\nපොළියක්‌ වේ නම්‌, එම පොළිය අදුළ ශ්‍රී ලංකාවේ වත්කම්‌ ලෙස\nඑහෙත්‌ ආරක්ෂිත සංවෘත ගිණුමක්‌ ආකාරයෙන්‌ ඒකාබද්ධ අරමුදලෙහි\nකොටකසක්‌ විය යුතු ය.\n\n(3) (1) වන උපවගන්තිය යටතේ රඳවා ගනු ලබන මුදල්‌ මේ\nපනතේ අරමුණ සාක්ෂාත්‌ කර ගැනීම සඳහා රාජ්‍ය ණය ප්‍රති මුල්‍යනය\nසහ පූර්ව මුල්‍යනය කිරීමේ කාර්ය සඳහා පමණක්‌ භාවිත කළ\n\n7. 2003 අංක 3 දරන මුල්‍ය කළමනාකරණ (වගකීම) පනත\nයටතේ සභාගත කිරීම අවශ්‍ය වන්නා වූ ආණ්ඩුවේ මුල්‍ය කාර්ය\nසාධනයට අදාළ වාර්තාවට මේ පනතේ විධිවිධාන යටතේ ලබා ගත්‌\nසියලු ණය, ශ්‍රී ලංකා මහ බැංකුවේ හෝ බලපත්‍රලාභී වාණිජ\nබැංකුවක පවත්වාගෙන යනු ලබන ගිණුම්වල රඳවා ගනු ලබන\nමුදල්‌ සහ ආණ්ඩුවේ වගකීම්‌ පියවීම සම්බන්ධ සියලු තොරතුරු\nඇතුළත්‌ කළ යුතු ය.\n\nණය, ඒකාබද්ධ\nඅරමුදලට වැය\nබරක්‌ විය යුතු බව.\n\n2003 අංක 3 දරන\nමුල්‍ය\nකළමනාකරණ\n(වගකීම) පනත\nයටතේ වාර්තා\nකිරීම.\n\nමුද්දර ගාස්තුවලින්‌\nනිදහස්‌ බව.\n\nසද්භාවයෙන්‌\nසිදුකරන ලද\nක්‍රියාවන්‌ සඳහා\nආරක්ෂාව.\n\nනියෝග.\n\n4 2018 අංක 8 දරන සක්‍රීය වගකීම\nකළමනාකරණ පනත\n\n8. වෙනත්‌ යම්‌ ලිඛිත නීතියක පටහැනිව කුමක්‌ සඳහන්‌ වුව ද,\nඑය නොතකා, මේ පනතේ විධිවිධාන යටතේ සාදනු ලබන හෝ\nභාවිත කරනු ලබන සියලු ලේඛන හෝ සාධන පත්‍ර මුද්දර ගාස්තුවලින්‌\nනිදහස්‌ විය යුතු ය.\n\n9. (1) මුදල්‌ මණ්ඩලයේ කිසිදු සාමාජිකයකු හෝ ශ්‍රී ලංකා මහ\nබැංකුවේ නිලධරයකු, හෝ සේවකයකු, ශ්‍රී ලංකා මහ බැංකුව මගින්‌\nදරන ලද යම්‌ හානියක්‌ හෝ පාඩුවක්‌ සඳහා එම හානිය හෝ පාඩුව\nඔහුගේ විෂමාචාරය හෝ සිතාමතා සිදුකරන ලද පැහැර හැරීමක්‌\nහේතුවෙන්‌ සිදු වූයේ නම්‌ මිස වගකීමට යටත්‌ නොවිය යුතු ය.\n\n(2) මුදල්‌ මණ්ඩලයේ සෑම සාමාජිකයකු සහ ශ්‍රී ලංකා මහ බැංකුවේ\nනිලධරයකු හෝ සේවකයකු, ඔහුගේ විෂමාචාරය හෝ හිතාමතා\nකරන ලද පැහැර හැරීම හේතුවෙන්‌ සිදු වූ බවට මුදල්‌ මණ්ඩලය\nවිසින්‌ සලකනු ලබන යම්‌ හානි හෝ වියදම්‌ හැර, ඔහුගේ කාර්යය\nඉටු කිරීමේ දී ඔහු විසින්‌ දරන ලද සියලු හානි සහ වියදම්‌ සඳහා\nශ්‍රී ලංකා මහ බැංකුව විසින්‌ හානි පූරණය කළ යුතු ය.\n\n10. (1) අමාත්‍යවරයා විසින්‌ මුදල්‌ මණ්ඩලයේ උපදෙස්‌ මත,\nමේ පනතින්‌ නියම කිරීමට නියම කර ඇති සියලු කාරණාවලට\nඅදාළව හෝ මේ පනතින්‌ නියෝග සෑදීමට බලය ලබා දී ඇත්තේ\nයම්‌ කාරණාවලට අදාළව ද, එම කාරණාවලට අදාළව නියෝග සාදනු\nලැබිය හැකි ය.\n\n(2) විශේෂයෙන්‌ සහ (1) වන උපවගන්තියෙන්‌ පවරන ලද\nබලතලවල ව්‍යාප්තියට අගතියක්‌ නොවන පරිදි අමාත්‍යවරයා විසින්‌\nපහත දුක්වෙන කාරණා සියල්ල හෝ ඉන්‌ කිසිවකට අදාළව නියෝග\nසාදනු ලැබිය හැකි ය:\n\n(අ) ණය ප්‍රති මුල්‍යනය කිරීම සහ පූර්ව මුල්‍යනය කිරීම\nකරනු ලැබිය යුත්තේ යම්‌ කොන්දේසිවලට යටත්ව ද\nඑම කොන්දේසි;\n\n2018 අංක 8 දරන සක්‍රීය වගකීම 5\nකළමනාකරණ පනත\n\n(ආ) ණය ප්‍රති මුල්‍යනය සහ පූර්ව ප්‍රති මුල්‍යනය කිරීමට\nඅදුළ ආකාරය සහ කාර්ය පටිපාටිය; සහ\n\n(ඇ) මේ පනතේ අරමුණ සාක්ෂාත්‌ කර ගැනීමේ කාර්ය\nසඳහා අවශ්‍ය විය හැකි වෙනත්‌ යම්‌ කාරණා.\n\n(3) අමාත්‍යවරයා විසින්‌ සාදනු ලබන සෑම නියොගයක්‌ ම\nගැසට්‌ පත්‍රයේ පළ කරනු ලැබිය යුතු අතර, එසේ පළකරන ලද දින\nසිට හෝ එම නියෝගයේ නිශ්චිතව සඳහන්‌ කරනු ලැබිය හැකි\nවෙනත්‌ යම්‌ පසු දිනයක සිට ක්‍රියාත්මකභාවයට එළඹිය යුතු ය.\n\n(4) අමාත්‍යවරයා විසින්‌ සාදනු ලබන සෑම නියෝගයක්‌ ම, එකී\nනියෝගය ගැසට්‌ පත්‍රයේ පළකරන ලද දිනයේ සිට මාස තුනක්‌\nඇතුළත අනුමතය සඳහා පාර්ලිමෙන්තුව වෙත ඉදිරිපත්‌ කළ යුතු ය.\nඑසේ අනුමත නොකළ එකී යම්‌ නියෝගයක්‌, ඒ යටතේ කලින්‌ සිදු\nකරන ලද කිසිවකට අගතියක්‌ නොමැතිව, ඒ අනනුමතයේ දින සිට\nපරිච්ඡින්න කරනු ලැබූ ලෙස සලකනු ලැබිය යුතු ය.\n\n(5) අමාත්‍යවරයා විසින්‌ සාදන ලද යම්‌ නියෝගයක්‌ එසේ\nපරිච්ඡින්න වූ ලෙස සලකනු ලබන දිනය පිළිබඳ දන්වීමක්‌ ගැසට්‌\nපත්‍රයේ පළ කරනු ලැබිය යුතු ය.\n\n11. අමාත්‍යවරයා විසින්‌ ගැසට්‌ පත්‍රයේ පළකරනු ලබන නියමයන්‌\nමගින්‌ එම නියමයේ නිශ්චිතව සඳහන්‌ කරනු ලැබිය හැකි යම්‌\nකොන්දේසි, වෙන්කිරීම්‌ සහ සීමාකිරීම්වලට යටත්‌ ව, මේ පනතේ\n4 වන සහ 10 වන වගන්ති මගින්‌ අමාත්‍යවරයා වෙත පැවරී ඇති\nයම්‌ බලතල හැර අනෙකුත්‌ බලතල භාණ්ඩාගාර ලේකම්වරයා වෙත\nඅභිනියෝජනය කරනු ලැබිය හැකි ය.\n\n12. මේ පනතේ විධිවිධාන උල්ලංඝනය කරනු ලබන යම්‌\nතැනැත්තකු මේ පනත යටතේ වරදක්‌ සිදු කරනු ලබන අතර,\nමහෙස්ත්‍රාත්වරයකු ඉදිරියේ පවත්වනු ලබන ලඝු නඩු විභාගයකින්‌\nපසු වරදකරු කරනු ලැබූ විට වසර පහක්‌ නොඉක්මවන කාලයක්‌\nසඳහා බන්ධනාගාරගත කරනු ලැබීමට හෝ රැපියල්‌ මිලියන තුනකට\nනොඅඩු සහ රුපියල්‌ මිලියන දහයක්‌ නොඉක්මවන්නා වූ ද, දඩයකට\nහෝ එම වරදින්‌ ආණ්ඩුවට මුල්‍යමය පාඩුවක්‌ හෝ මුල්‍යමය අගයකින්‌\n\nමුදල්‌ විෂයය පවරා\nඇති අමාත්‍යවරයා\nවිසින්‌ බලතල\nඅභිනියෝජනය\nකිරීම.\n\nවැරදි.\n\nමේ පනත වෙනත්‌\nනීති අභිබවා\nබලපැවැත්විය යුතු\nබව.\n\nඅර්ථ නිරූපණය.\n\n2018 අංක 8 දරන සක්‍රීය වගකීම\nකළමනාකරණ පනත\n\nප්‍රමාණීකරණය කළ හැකි පාඩුවක්‌ සිදුව ඇති විට දී, එකී පාඩුවේ\nඅගය මෙන්‌ දෙගුණයක අගයකට සමාන දඩයකට හෝ එම\nබන්ධනාගාරගත කිරීම හා දඩය යන දඬුවම්‌ දෙකටම හෝ එම\nතැනැත්තා යටත්‌ විය යුතු ය.\n\n13. මේ පනතේ විධිවිධාන සහ වෙනත්‌ යම්‌ ලිඛිත නීතියක\n\nවිධිවිධාන අතර යම්‌ ගැටීමක්‌ හෝ අනනුකූලතාවයක්‌ ඇති වුවහොත්‌,\nඑවිට, මේ පනතේ විධිවිධාන බලපැවැත්විය යුතු ය.\n\n14. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස,\n\nමේ පනතේ\n\n\"ශ්‍රී ලංකා මහ බැංකුව” යන්නෙන්‌, (422 වන අධිකාරය වූ) මුදල්‌\nනීති පනත යටතේ පිහිටුවන ලද ශ්‍රී ලංකා මහ බැංකුව\nඅදහස්‌ චේ;\n\n\"මුදල්‌ වර්ෂය” යන්නෙන්‌, ජනවාරි මස පළමුවන දිනයෙන්‌ ආරම්භ\nවී දෙසැම්බර්‌ මස තිස්‌ එක්‌ වන දිනයෙන්‌ අවසන්‌ වන\nමාස දොළහක කාලසීමාව අදහස්‌ චේ;\n\n\"බලපත්‍රලාභී වාණිජ බැංකුව\" යන්නෙන්‌, වාණිජ බැංකු කටයුතු\nසිදු කිරීම සඳහා 1988 අංක 30 දරන බැංකු පනතේ\nවිධිවිධාන යටතේ පිහිටුවන ලද බලපත්‍රලාභී බැංකුවක්‌\nඅදහස්‌ චේ;\n\n\"අමාත්‍යවරයා\" යන්නෙන්‌, මුදල්‌ විෂය පවරා ඇති අමාත්‍යවරයා\nඅදහස්‌ චේ;\n\n\"මුදල්‌ මණ්ඩලය” යන්නෙන්‌, (422 වන අධිකාරය වූ) මුදල්‌ නීති\nපනත යටතේ පිහිටුවන ලද ශ්‍රී ලංකා මහ බැංකුවේ මුදල්‌\nමණ්ඩලය අදහස්‌ චේ;\n\n\"පූර්ව මුල්‍යනය” යන්නට, හිඟව පවතින යම්‌ ණයක කොන්දේසි\nසහ නියමයන්‌ වෙනස්‌ කිරීම පිණිස එකී ණය ප්‍රතිව්‍යුහගත\nකිරීම සඳහා කලින්‌ සකසනු ලබන මුල්‍ය සැලසුම්‌\nඇතුළත්‌ වේ;\n\n2018 අංක 8 දරන සක්‍රීය වගකීම 7\nකළමනාකරණ පනත\n\n\"රාජ්‍ය ණය\" යන්නෙන්‌, ආණ්ඩුව විසින්‌ එකතු කරගත්‌ හෝ\nඇප වූ ණය සහ නිකුත්‌ කළ හෝ ඇප වූ සුරැකුම්පත්වල\nප්‍රතිඵලයක්‌ ලෙස ලැබෙන සියලු මුල්‍ය වගකීම්‌ අදහස්‌\nවන අතර, ඊට එම ණයට අදාළ පොළී, නිදන්ගත අරමුදල්‌\nගාස්තු, ණය ආපසු ගෙවීම හෝ ක්‍රම ක්‍රමයෙන්‌ ණය\nක්ෂය කිරීම සහ ආණ්ඩුවේ ආදායම්‌ සුරැකුම්කොට ලබාගත්‌\nණය සම්බන්ධයෙන්‌ වියදම්‌ සහ එමගින්‌ ඇති වූ ණය\nගෙවීම සහ නිදහස්‌ කර ගැනීම සඳහා වන සියලු වියදම්‌\n\nඇතුළත්‌ චේ;\n\n\"ප්‍රති මුල්‍යනය\"”\" යන්නට, හිඟව පවත්නා ණයක්‌ හෝ ණය,\nවෙනත්‌ ණයක්‌ හෝ ණය වෙනුවට ආදේශ කිරීම ඇතුළත්‌\nවේ; සහ\n\n\"රෙජිස්ට්‍රාර්වරයා” යන්නෙන්‌, (420 වචන අධිකාරය වූ) ලියාපදිංචි\nස්කන්ධ හා සුරැකුම්පත්‌ ආඥාපනතේ විධිවිධාන යටතේ\nපත්‌ කළ රෙජිස්ට්‍රාර්වරයා අදහස්‌ වේ.\n\n15. මේ පනතේ සිංහල හා දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2018,
  "language": "si"
}