{
  "document_id": "08-2019_S",
  "raw_text": "2019 අංක 8 දරන\nතේ පර්යේෂණ මණ්ඩල (සංශෝධන) පනත\n\n[සහතිකය සටහන්‌ කළේ 2019 ජුනි මස 18 වන දින]\nආණ්ඩුවේ නියමය පරිදි මුද්‍රණය කරන ලදී\n\n2019 ජුනි මස 21 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළකරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිල දී ලබාගත හැකි ය.\nමිල : රු. 8.00 තැපැල්‌ ගාස්තුව : රු. 15.00\n\n121,/)\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක.\n\n2019 අංක 8 දරන\nතේ පර්යේෂණ මණ්ඩල (සංශෝධන) පනත\n\n|සහතිකය සටහන්‌ කළේ 2019 ජුනි මස 18 වන දින]\nඑල්‌.ඩී.__ඕ. 22/2014\n\n1993 අංක 52 දරන තේ පර්යේෂණ මණ්ඩල පනත\nසංශෝධනය කිරීම සඳහා වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-_\n\n1. මේ පනත 2019 අංක 8 දරන තේ පර්යේෂණ මණ්ඩල\n(සංශෝධන) පනත යනුවෙන්‌ හඳුන්වනු ලැබේ.\n\n2. (මෙහි මින්‌ මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු\nලබන) 1993 අංක 52 දරන තේ පර්යේෂණ මණ්ඩල පනතේ 5 වන\nවගන්තියේ (අ) ඡේදය වෙනුවට පහත දුක්වෙන ඡේදය ආදේශ\nකිරීමෙන්‌ එම වගන්තිය මෙයින්‌ සංශෝධනය කරනු ලැබේ:\n\n“(අ) තේ වගාවට හානිකර රෝග හා පළිබෝධ වැළැක්වීම සහ\nපාලනය කිරීම, තේ ඉඩම්වල පස සංරක්ෂණය කිරීම,\nභාවිත කරනු ලබන පොහොරවල ගුණාත්මක බව, තේ\nරෝපණ ද්‍රව්‍යවල ගුණාත්මක බව පවත්වා ගැනීම, දේශගුණ\nවිපර්යාසවල බලපෑම ඇගැයීම සහ ඒ පිළිබඳ කටයුතු\nකිරීම සහ තේ නිෂ්පාදන විවිධාංගතරණය ඇතුළුව තේ\nවගා කිරීම සහ නිෂ්පාදනයට අදාළ සියලු කාරණා\nසම්බන්ධයෙන්‌ විද්‍යාත්මක සහ තාක්ෂණක පර්යේෂණ\nහා විමර්ශන පැවැත්වීම, ඒ සඳහා සහාය වීම සහ උනන්දු\nකරවීම; සහ එම පර්යේෂණවල ප්‍රතිඵල ස්වකීය අභිමතය\nපරිදි, 1975 අංක 35 දරන ජාතික රාජ්‍ය සභාවේ කුඩා තේ\nවතු සංවර්ධන පනත මඟින්‌ ස්ථාපිත කුඩා තේ වතු\nසංවර්ධන අධිකාරියට, කුඩා තේ වතු හිමියන්ට, මහා\nපරිමාණ වතු ක්ෂේත්‍රයට සහ අනෙකුත්‌ පාර්ශ්වකරුවන්ට\nප්‍රචාරය කිරීම හා ප්‍රකාශයට පත්‌ කිරීම;”.\n\nලුහුඬු නාමය.\n\n1993 අංක 52 දරන\nපනතේ\n\n5 වන වගන්තිය\nසංශෝධනය කිරීම.\n\n2019 අංක 8 දරන\n\nතේ පර්යේෂණ මණ්ඩල (සංශෝධන) පනත\n\nප්‍රධාන ප්‍රඥප්තියේ 3. ප්‍රධාන ප්‍රඥප්තියේ 6 වන වගන්තිය පහත දුක්වෙන පරිදි\n\n6 වන වගන්තිය\nසංශෝධනය කිරීම.\n\nමෙයින්‌ සංශෝධනය කරනු ලැබේ:\n\n(1) එහි (ඒ) ඡේදයට ඉක්බිතිව ම පහත දැක්වෙන අලුත්‌ ඡේදය\nඇතුළත්‌ කිරීමෙන්‌:-_~\n\n“(ඔ) 0)\n\n(1)\n\n1999 අංක 35 දරන ශාක ආරක්ෂක පනත\nයටතේ කෘෂිකර්ම දෙපාර්තමේනතූවේ\nඅධ්‍යක්ෂ ජනරාල්වරයා විසින්‌ තේ පර්යේෂණ\nආයතනයේ අධ්‍යක්ෂවරයා වෙත නිකුත්‌ කරනු\nලබන ශාක ආනයන බලපත්‍රයක අධිකාරය\nයටතේ මිස, යම්‌ තේ රෝපණ ද්‍රව්‍යයක්‌\nආනයනය කිරීම වැළැක්වීම සහ අපනයනය\nසම්බන්ධයෙන්‌ වන විට, අපනයනය කරනු\nලබන රටෙහි ඉල්ලීම අනුව ශාක ස්වස්ථතා\nසහතිකයක්‌ නිකුත්‌ කිරීම;\n\nමේ ඡේදයේ කාර්යය සඳහා “තේ රෝපණ\nද්‍රව්‍ය” යන්නට ප්‍රරෝහක ලෙස සෘජුවම භාවිත\nකළ හැකි රිකිලි, අතු, අනුජයන්‌, කඳන්‌, බීජ\nහෝ පටක රොපිත ශාක කොටස්‌ (ක්ෂුද්‍ර\nප්‍රරොහක) ඇතුළුව ඕනැම ආකාරයක\nරොපණය කිරීමේ ද්‍රව්‍යයක්‌ හෝ වක්‍ර ලෙස\nශාක බවට ප්‍රතිජනනය කර ගත හැකි යම්‌ තේ\nශාකයක සජීවී කොටසකින්‌ ලබා ගන්නා\nඕනෑම ආකාරයක දෛහික හෝ ප්‍රජනක\nපටකයක, අවයවයක මෙන්ම ජාන\nප්ලාස්මාවක්‌, වැඩිදියුණු කළ ප්‍රභේදයක,\nවගාවක්‌ සහ තේ වල වල්‌ දර්ශයක්‌ ද ඇතුළු\nඕනෑම ආකාරයක රෝපණය කිරීමේ\nද්‍රව්‍යයක්‌ ද ඇතුළත්‌ වේ;”; සහ\n\n(2) එම වගන්තියේ (ඔ), (ඕ), (ක), (ග) සහ (ච) ඡේද එම\nවගන්තියේ (ඔඕ), (ක), (ග), (චා සහ (ජ) ඡේද වශයෙන්‌\nනැවත අංක යෙදීමෙන්‌.\n\n2019 අංක 8 දරන 3\n\nතේ පර්යේෂණ මණ්ඩල (සංශෝධන) පනත\n\n4. ප්‍රධාන ප්‍රඥප්තියේ 7 වන වගන්තියේ (1) වන උපවගන්තියේ\n(ආ) ඡේදය ඉවත්කර ඒ වෙනුවට පහත දුක්වෙන කොටස ආදේශ\nකිරීමෙන්‌ එම වගන්තිය මෙයින්‌ සංශෝධනය කරනු ලැබේ:\n\n*(ආ) අමාත්‍යවරයා විසින්‌ පත්කරනු ලබන පහත දුක්වෙන නම්කළ\nසාමාජිකයන්‌, එනම්‌ -\n\n1)\n\n(1)\n\n(111)\n\n(1)\n\n(ආ)\n\n(1)\n\nවැවිලි කර්මාන්ත විෂයය භාර අමාත්‍යවරයාගේ\nඅමාත්‍යාංශයේ, අමාත්‍යවරයා විසින්‌ නම්‌ කරනු ලබන\nනියෝජිතයකු;\n\nමුදල්‌ විෂයය භාර අමාත්‍යවරයාගේ අමාත්‍යාංශයේ\nඑම අමාත්‍යවරයා විසින්‌ නම්‌ කරනු ලබන ජ්‍යෙෂ්ඨ\nසහකාර ලේකම්වරයකුගේ තනතුරට අඩු නොවන\nතනතුරක නියෝජිතයකු;\n\nජාතික රාජ්‍ය සභාවේ 1975 අංක 14 දරන ශ්‍රී ලංකා\nතේ මණ්ඩල පනත මඟින්‌ පිහිටුවනු ලැබූ, ශ්‍රී ලංකා\nතේ මණ්ඩලය විසින්‌ නම්‌ කරනු ලබන එම\nමණ්ඩලයේ නියෝජිතයකු;\n\nජාතික රාජ්‍ය සභාවේ 1975 අංක 35 දරන කුඩා තේ\nවතු සංවර්ධන පනත මඟින්‌ පිහිටුවනු ලැබූ, කුඩා\nතේ වතු සංවර්ධන අධිකාරිය විසින්‌ නම්‌ කරනු ලබන\nඑම අධිකාරියේ නියෝජිතයකු;\n\nකෘෂිකර්ම අංශයේ පර්යේෂණ සහ සංවර්ධනය\nපිළිබඳ ප්‍රමාණවත්‌ දනුමක්‌ සහ පළපුරුද්දක්‌ සහිත\nතැනැත්තන්‌ අතරින්‌ වැවිලි කර්මාන්ත විෂයය භාර\nඅමාත්‍යවරයා විසින්‌ නම්‌ කරනු ලබන සාමාජිකයන්‌\n\nදෙදෙනක්‍ර,\n\n(291 වන අධිකාරය වූ) ලංකා වැවිලිකරුවන්ගේ\nසංගමය ආඥාපනත මඟින්‌ පිහිටුවනු ලැබූ, ලංකා\nවැවිලිකරුවන්ගේ සංගමය විසින්‌ නම්‌ කරනු ලබන\nඑම සංගමයේ නියෝජිතයකු;\n\nප්‍රධාන ප්‍රඥප්තියේ\n7 වන වගන්තිය\nසංශෝධනය කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n2019 අංක 8 දරන\n\nතේ පර්යේෂණ මණ්ඩල (සංශෝධන) පනත\n\n(11)\n\n(1)\n\n[61$)\n\nවැවිලි කර්මාන්ත විෂයය භාර අමාත්‍යවරයා විසින්‌\nනිශ්චය කරනු ලබන නිර්ණායක මත තෝරාගනු\nලැබිය යුතු, වෘත්තීය සමිති නියෝජනය කරනු ලබන\nසාමාජිකයන්‌ දෙදෙනකු;\n\nමෙම අනුඡේදයේ කාර්යය සඳහා, “වෘත්තීය\nසමිතිය” යන්නට (138 වන අධිකාරය වූ) වෘත්තීය\nසමිති ආඥාපනතේ එයට ලබා දී ඇති අර්ථයම තිබිය\nයුතු ය;\n\nජාතික රාජ්‍ය සභාවේ 1975 අංක 35 දරන කුඩා තේ\nවතු සංවර්ධන පනත යටතේ පිහිටුවනු ලැබූ ශ්‍රී ලංකා\nකුඩා තේ වතු සංවර්ධන සමිති සම්මේලනය විසින්‌\nනම්‌ කරනු ලබන එම සම්මේලනයේ නියෝජිතයකු;\n\nශ්‍රී ලංකාවේ තේ කර්මාන්තශාලා අයිතිකරුවන්ගේ\nසංවිධානය විසින්‌ නම්‌ කරනු ලබන, එම\nසංවිධානයේ නියෝජිතයකු.”.\n\n5. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි “ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2019,
  "language": "si"
}