{
  "document_id": "09-2019_S",
  "raw_text": "2019 අංක 9 දරන\nශ්‍රී ලංකා තක්සේරුකරුවන්ගෙේ ආයතන\n(සංශෝධන) පනත\n\n[සහතිකය සටහන්‌ කළේ 2019 ජුනි මස 18 වන දින]\nආණ්ඩුවේ නියමය පරිදි මුද්‍රණය කරන ලදී\n\n2019 ජුනි මස 21 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළකරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිල දී ලබාගත හැකි ය.\nමිල ;: රු. 24.00 තැපැල්‌ ගාස්තුව : රු. 30.00\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;\n\n2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n[සහතිකය සටහන්‌ කළේ 2019 ජුනි මස 18 වන දින]\nඑල්‌.ඩී.__ඕ. 50/2009\n\nජාතික රාජ්‍ය සභාවේ 1975 අංක 33 දරන ශ්‍රී ලංකා\nතක්සේරුකරුවන්ගේ ආයතන පනත සංශෝධනය කිරීම පිණිස\nවූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:~\n\n1. මේ පනත 2019 අංක 9 දරන ශ්‍රී ලංකා තක්සේරුකරුවන්ගේ\nආයතන (සංශෝධන) පනත යනුවෙන්‌ හඳුන්වනු ලැබෙ.\n\n2. (මෙහි මින්මතු “ප්‍රධාන ප්‍රඥප්තිය” යනුවෙන්‌ හඳුන්වනු\nලබන) ජාතික රාජ්‍ය සභාවේ 1975 අංක 33 දරන ශ්‍රී ලංකා\nතක්සේරුකරුවන්ගේ ආයතන පනතේ දීර්ඝ නාමය මෙයින්‌\nපරිච්ඡින්න කර ඒ වෙනුවට පහත දැක්වෙන දීර්ඝ නාමය මෙයින්‌\nආදේශ කරනු ලැබේ:-\n\n“ ශ්‍රී ලංකා තක්සේරුකරුවන්ගේ ආයතනය යනුවෙන්‌ හඳුන්වන\nලබන ආයතනයක්‌ පිහිටුවීම සඳහා ද, ආයතනයේ කටයුතු\nකළමනාකරණය පිළිබඳව සහ ආයතනයේ සාමාජිකයන්ගේ\nවෘත්තීය ප්‍රමිතීන්‌ සහ විනය පවත්වා ගෙන යාම පිළිබඳව\nවගකිව යුතු ආයතනයේ සභාවක්‌ පිහිටුවීම සඳහා ද,\nතක්සේරුකරුවන්ගේ වෘත්තියට අදාළව මහජන යහපත\nආරක්ෂා කිරීම සහ ප්‍රවර්ධනය කිරීම සඳහා ද, ඒ හා සම්බන්ධ\nහෝ ඊට ආනුෂංගික කාරණා සඳහා ද විධිවිධාන සැලැස්වීම\nපිණිස වූ පනතකි.”.\n\n3. ප්‍රධාන ප්‍රඥප්තියේ 2 වන වගන්තියේ (2) වන උපවගන්තිය\nඉවත්‌ කර ඒ වෙනුවට පහත දැක්වෙන උපවගන්තිය ආදේශ\nකිරීමෙන්‌ ඒ වගන්තිය මෙයින්‌ සංශෝධනය කරනු ලැබේ:~\n\n“(2) ආයතනයේ සාමාජිකයන්‌ සංස්ථාගත වූ සහ සංස්ථාගත\nනොවූ සාමාජිකයන්ගෙන්‌ සමන්විත විය යුතුය.”.\n\n4. ප්‍රධාන ප්‍රඥප්තියේ 2 වන වගන්තියට ඉක්බිතිව ම පහත\nදැක්වෙන අලුත්‌ වගන්තිය මෙයින්‌ ඇතුළත්‌ කරනු ලබන අතර එය\nප්‍රධාන ප්‍රඥප්තියේ 2අ වගන්තිය ලෙස බලාත්මක විය යුතුය:-\n\nලුහුඬු නාමය.\n\nජාතික රාජ්‍ය\nසභාවේ 1975 අංක\n33 දරන පනතේ\nදීර්ඝ නාමය\nසංශෝධනය කිරීම.\n\nප්‍රධාන ප්‍රඥප්තියේ\n2 වන වගන්තිය\nසංශෝධනය කිරීම.\n\nප්‍රධාන ප්‍රඥප්තියට\n2අ අලුත්‌ වගන්තිය\nඇතුළත්‌ කිරීම.\n\nප්‍රධාන ප්‍රඥප්තියේ\n5 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියේ\n7 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියට\n7අ, 7ආ, 7ඇ සහ\n7ඈ අලුත්‌ වගන්ති\nඇතුළත්‌ කිරීම.\n\n2 2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n“සාමාජිකයන්‌ 2අ. ආයතනයේ සාමාජිකයන්‌ ශ්‍රේණිගත කිරීම\nගත මේ පනතේ “අ” උපලේඛනයේ නිශ්චිතව දක්වා\n| ඇති ආකාරයට විය යුතු ය.”.\n\n5. ප්‍රධාන ප්‍රඥප්තියේ 5 වන වගන්තියේ (ඔ) ඡේදයට ඉක්බිතිව\nම පහත දැක්වෙන අලුත්‌ ඡේද ඇතුළත්‌ කිරීමෙන්‌ ප්‍රධාන ප්‍රඥප්තියේ\n5 වන වගන්තිය මෙයින්‌ සංශෝධනය කරනු ලැබේ:-\n\n*“(ඔඔ) සංස්ථාව විසින්‌ උචිත යයි සලකනු ලබන තක්සේරු\nප්‍රමිති කලින්‌ කල නිශ්චය කිරීම;\n\n(ඔඔඔ) අඛණ්ඩ වෘත්තීය සංවර්ධනය සඳහා වූ වෘත්තීය\nනිපුණත්වය ඇගැයීමේ ක්‍රමවේදයක්‌ හෝ වෙනත්‌ යම්‌\nඅවශ්‍යතාවයක්‌ හෝ නිශ්චය කිරීම;”.\n\n6. ප්‍රධාන ප්‍රඥප්තියේ 7 වන වගන්තිය මෙයින්‌ ඉවත්‌ කරනු\nලබන අතර, ඒ වෙනුවට පහත දැක්වෙන වගන්තිය ආදේශ කරනු\nලැබේ:-\n\n“ආයතනයේ 7. (1) මේ පනතේ “ආ” උපලේඛනයේ නිශ්චිතව\nසාමාජිකත්වය දකක්‍ුවා ඇති සුදුසුකම්‌ සහ පළපුරුද්ද සපුරාලනු ලබන\nසඳහා ඉල්ලුම්‌ 9 9 1 ණෟ\nකිරීම. යම්‌ තැනැත්තකු විසින්‌ මේ පනතේ “ඇ\n\nඋපලේඛනයේ සඳහන්‌ ආකෘතියට අනුව සහ සඳහන්‌\nආකාරයට ආයතනයේ සාමාජිකත්වය සඳහා ඉල්ලුම්‌\nකරනු ලැබිය හැකි ය.\n\n(2) (1) වන උපවගන්තිය යටතේ නිසි පරිදි ඉල්ලීමක්‌\nඉදිරිපත්‌ කර ඇති යම්‌ තැනැත්තකු නියමිත\nඇතුළත්වීමේ ගාස්තු සහ සාමාජික ගාස්තු ගෙවීමේ\nදී ආයතනයේ සාමාජිකයකු වශයෙන්‌ නාම\nලේඛනගත කරනු ලැබිය හැකි ය.”.\n\n7. ප්‍රධාන ප්‍රඥප්තියේ 7 වන වගන්තියට ඉක්බිතිව ම පහත\nදැක්වෙන අලුත්‌ වගන්ති මෙයින්‌ ඇතුළත්‌ කරනු ලබන අතර, ඒ\nවගන්ති ප්‍රධාන ප්‍රඥප්තියේ 7අ, 7ආ, 7ඇ සහ 7ඈ වගන්ති ලෙස\nබලාත්මක විය යුතුය:-\n\n2019 අංක 9 දරන 3\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n“සාමාජිකත්ව\nකාලසීමාව සහ\nනැවත අලුත්‌\nකිරීම.\n\nඉල්ලුම්‌ කිරීමේ\nගාස්තු යනාදිය.\n\nරෙජිස්ටර.\n\n7අ. (1) ආයතනයේ සාමාජිකත්ව කාලසීමාව\nදෙසැම්බර්‌ මස තිස්‌ එක්‌ වන දිනයෙන්‌ අවසන්‌ වන\nවර්ෂයක කාලසීමාවක්‌ විය යුතු අතර 22 වන\nවගන්තියේ විධිවිධානවලට යටත්ව වාර්ෂිකව අලුත්‌\nකරනු ලැබිය හැකි ය.\n\n(2) සාමාජිකත්වය අලුත්‌ කිරීමට අපේක්ෂා කරනු\nලබන සෑම සාමාජිකයකු විසින්‌ ම සාමාජිකත්වය\nඅවසන්වීමට දින තිහකට අඩු නොවන කාලයක්‌\nතුළ දී සාමාජිකත්වය අලුත්‌ කිරීම සඳහා ඉල්ලුම්‌\nකරනු ලැබිය යුතු ය.\n\n(3) නියමිත අලුත්‌ කිරීමේ ගාස්තු ගෙවීම මත\nසාමාජිකත්වය අලුත්‌ කරනු ලැබිය හැකි ය.\n\n7ආ. අමාත්‍යවරයා විසන, යම්‌ වර්ගයක\nසාමාජිකත්වය සම්බන්ධයෙන්‌ ගෙවිය යුතු ඉල්ලුම්‌\nකිරීමේ ගාස්තුව, ඇතුළත්වීමේ ගාස්තුව, සාමාජික\nගාස්තුව සහ අලුත්‌ කිරීමේ ගාස්තුව නියෝග මඟින්‌\nනියම කරනු ලැබිය හැකි ය.\n\n7ඇ. (1) (අ) සංස්ථාගත වූ සාමාජිකයන්‌ සහ\nසංස්ථාගත නොවූ සාමාජිකයන්‌ වශයෙන්‌ බඳවාගනු\nලබන තැනැත්තන්‌ වෙනුවෙන්‌ රෙජිස්ටරයක්‌ බැගින්‌\nතිබිය යුතු ය.\n\n(ආ) එක්‌ එක්‌ රෙජිස්ටරය වෙනම කොටස්වලට\nබෙදනු ලැබිය යුතු අතර එම එක්‌ එක්‌ කොටස්‌,\nරෙජිස්ටරය අදාළ සාමාජික පන්තියේ විවිධ ශ්‍රේණි\nසම්බන්ධයෙන්‌ විය යුතු අතර ඒ එක්‌ එක්‌ කොටසෙහි\nඒ ශ්‍රේණියට බඳවා ගනු ලබන තැනැත්තන්ගේ නම්‌,\nලිපින හා සුදුසුකම්‌ අන්තර්ගත විය යුතු ය.\n\n(2) සභාව සඳහා සහ එය වෙනුවෙන්‌ සභාවේ\nගරු මහ ලේකම්වරයා විසින්‌ රෙජිස්ටර පවත්වාගෙන\nයනු ලැබිය යුතු ය.\n\n4 2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\nසාමාජිකත්වය 7ඈ. 5 වන වගන්තියේ (ඔඔඔ) ඡේදය යටතේ වූ\nඅවසන්‌ වීම ඇගයීමේ ක්‍රමවේදයකට හෝ අවශ්‍යතාවයකට\nඅනුකූලව ස්වකීය අඛණ්ඩ වෘත්තීය සංවර්ධනය\nපිළිබඳව සභාව සැහීමකට පත්‌ කිරීමට අපොහොසත්‌\nවන ආයතනයේ යම්‌ සාමාජිකයකු, සභාව විසින්‌\nතීරණය කරනු ලබන යම්‌ දිනයක සිට සාමාජිකයකු\n\nවීම අවසන්‌ වන්නේ ය.”.\n\nප්‍රධාන ප්‍රඥප්තියේ 8. ප්‍රධාන ප්‍රඥප්තියේ 8 වන වගන්තියේ (2) වන උපවගන්තිය\n8 වන වගන්තිය පහත දැක්වෙන පරිදි මෙයින්‌ සංශෝධනය කරනු ලැබේ:~\nසංශෝධනය කිරීම.\n(1) එහි (ආ) ඡේදය ඉවත්කර ඒ වෙනුවට පහත දැක්වෙන\nඡේදය ආදේශ කිරීමෙන්‌:-\n\n“(ආ) පණ්ඩිතගණ ශ්‍රේණියෙන්‌ තෝරාගනු ලබන\nසාමාජිකයන්‌ පස්දෙනකු, වෘත්තීය ආශ්‍රිත\nශ්‍රේණියෙන්‌ තෝරාගනු ලබන සාමාජිකයන්‌ සිව්‌\nදෙනකු සහ අධිකාරලාභී ශ්‍රේණියෙන්‌ තෝරාගනු\nලබන එක්‌ සාමාජිකයකු;”;\n\n(2) එහි (ඊ) ඡේදය ඉවත්‌ කර ඒ වෙනුවට පහත දැක්වෙන\nඡේදය ආදේශ කිරීමෙන්‌:-\n\n“(රා සභාපති ධුරය අවසන්‌ වරට දරන ලද\nතැනැත්තා.”; සහ\n\n(3) එම වගන්තියේ අතුරු වගන්තිය ඉවත්‌ කිරීමෙන්‌.\n\nප්‍රධාන ප්‍රඥප්තියේ 9. ප්‍රධාන ප්‍රඥප්තියේ 9 වන වගන්තිය පහත දැක්වෙන පරිදි\n9 වන වගන්තිය මෙයින්‌ සංශෝධනය කරනු ලැබේ:-\nසංශෝධනය කිරීම.\n\n(1) එහි (2) වචන උපවගන්තියේ-\n(අ) (ඉ) ඡේදයේ “අස්කරනු ලැබූ විට” වචන වෙනුවට\n\n“අස්කරනු ලැබූ විට, නැතහොත්‌” යන වචන ආදේශ\n\n2019 අංක 9 දරන ට්‌\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ආ)\n\n(ඇ)\n\n(ඉ) ඡේදයට ඉක්බිතිව ම පහත දැක්වෙන අලුත්‌\nඡේදය ඇතුළත්‌ කිරීමෙන්‌:-\n\n“(ඊ) ඒ සාමාජිකයා තෝරා ගනු ලැබූ යම්‌ නිශ්චිත\nශ්‍රේණියක සාමාජිකයකුවීම අවසන්‌ වූ\nවිට.”; සහ\n\n(2) වන උපවගන්තියට ඉක්බිතිව ම පහත දැක්වෙන\nකොටස ඇතුළත්‌ කිරීමෙන්‌:-\n\n*“3) මේ පනතේ වෙනත්‌ යම්‌ විධිවිධානවල\nපටහැනිව කුමක්‌ සඳහන්‌ වුව ද එය නොසළකා\nමිය යෑම, ඉල්ලා අස්වීම හෝ අන්‍යාකාරයකින්‌\nසභාවේ යම්‌ තෝරාගත්‌ සාමාජිකයකු විසින්‌\nස්වකීය ධුරය හිස්‌ කරනු ලබන අවස්ථාවක දී,\nසභාව විසින්‌ තත්කාර්ය සඳහා පවත්වනු ලබන\nරැස්වීමක දී, 8(2)(අ)ා සහ (ආ) සහ 11 වන\nවගන්තිවල විධිවිධාන සැලකිල්ලට ගනිමින්‌, ඒ\nපුරප්පාඩුව පිරවීම සඳහා සංස්ථාගත\nසාමාජිකයකු පත්‌ කරනු ලැබිය හැකි ය.”;\n\n(2) එහි (3) වන සහ (4) වන උපවගන්ති, එහි (4) සහ (5) වන\nඋපවගන්ති ලෙස නැවත අංක කිරීමෙන්‌.\n\n10. ප්‍රධාන ප්‍රඥප්තියේ 11 වන වගන්තියේ (1) වන උපවගන්තිය\nපහත දැක්වෙන පරිදි මෙයින්‌ සංශෝධනය කරනු ලැබේ:-\n\n(1) එහි (ආ) සහ (ඇ) ඡේද ඉවත්කර ඒ වෙනුවට පහත\nදැක්වෙන කොටස ආදේශ කිරීමෙන්‌:-\n\n“(ආ) ගරු මහ ලේකම්‌, ගරු මහා භාණ්ඩාගාරික හෝ\n\nගරු සහකාර මහ ලේකම්‌, වෘත්තීය ආශ්‍රිත\nශ්‍රේණියට වඩා පහත්‌ නොවූ ශ්‍රේණියක නාම\nලේඛනගත කර තිබීම;”; සහ\n\n(2) එහි (ඇ) ඡේදය, (ඇ) ඡේදය ලෙස නැවත අක්ෂර යෙදීමෙන්‌.\n\nප්‍රධාන ප්‍රඥප්තියේ\n11 වන වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n17 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියේ\n18 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියේ\n19 වන වගන්තිය\n\nසංශෝධනය කිරීම.\n\n6 2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n11. ප්‍රධාන ප්‍රඥප්තියේ 17 වන වගන්තිය පහත දැක්වෙන පරිදි\nමෙයින්‌ සංශෝධනය කරනු ලැබේ:~\n\n(1) එහි (ආ), (අ, (ඇ), (ඉ) හා (ඊ) ඡේද ඉවත්‌ කිරීමෙන්‌; සහ\n\n(2) (උ) ඡේදයේ සිට (ඩ) ඡේදය දක්වා වූ ඡේද (ආ) ඡේදයේ\nසිට (ක) ඡේදය ලෙස නැවත අක්ෂර යෙදීමෙන්‌.\n\n12. ප්‍රධාන ප්‍රඥප්තියේ 18 වන වගන්තියේ (2) වන උපවගන්තිය\nඉවත්කර ඒ වෙනුවට පහත දැක්වෙන උපවගන්තිය ආදේශ කිරීමෙන්‌\nඒ වගන්තිය මෙයින්‌ සංශෝධනය කරනු ලැබේ:~\n\n“(2) ආයතනයේ යම්‌ සැසිවාරයක ගණපූරණය, ඒ\nසැසිවාරයේ දී ඡන්දය දීමට සුදුසුකම්‌ ලබන ආයතනයේ\nසංස්ථාගත වූ සාමාජිකයන්ගෙන්‌ පහෙන්‌ දෙකක්‌ හො\nදෙසියයක්‌ යන දෙකින්‌ වඩා අඩු ප්‍රමාණය වේ.”.\n\n13. ප්‍රධාන ප්‍රඥප්තියේ 19 වන වගන්තිය පහත දැක්වෙන පරිදි\nමෙයින්‌ සංශෝධනය කරනු ලැබේ:~\n\n(1) එහි (4) වන උපවගන්තිය ඉවත්‌ කර ඒ වෙනුවට පහත\nදැක්වෙන උපවගන්තිය ආදේශ කිරීමෙන්‌:-\n\n“(4) ආයතනයෙ යම්‌ සාකච්ඡා වාරයක\nගණපූරණය ආයතනයේ සංස්ථාගත වූ සාමාජිකයන්‌\nඑකසිය පනහක්‌ හෝ ඔවුන්ගෙන්‌ හතරෙන්‌ එකක්‌\nයන දෙකින්‌ වඩා අඩු ප්‍රමාණය විය යුතු ය.”;\n\n(2) එහි (4) වචන උපවගන්තියට ඉක්බිතිව ම පහත දැක්වෙන\nඋපවගන්තිය ආදේශ කිරීමෙන්‌:-\n\n“(5) වෙනත්‌ කරණාවලට අමතරව, සාකච්ඡා\nවාරයේ කටයුතු සඳහා පහත සඳහන්‌ කාරණා ඇතුළත්‌\nවිය යුතු ය; එනම්‌-\n\n(අ) මධ්‍ය වාරයේ වාර්තාව කියවීම;\n(ආ) මධ්‍ය වාරයේ වාර්තාව සම්මත කිරීම;\n\n(ඇ) මධ්‍ය වාරයේ ගිණුම්‌ ප්‍රකාශය සභාගත\nකිරීම;\n\n2019 අංක 9 දරන 7\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ඇ) මධ්‍ය වාරයේ ගිණුම්‌ ප්‍රකාශය සම්මත කිරීම;\n(ඉ) සභාව විසින්‌ කරනු ලබන යෝජනා සම්මතයන;\n(ඊ) සභාවේ යෝජනා සම්මතයන්‌ සම්මත කිරීම;\n\n(උ) සභාව විසින්‌ තීරණය කරනු ලබන ආකාරයට,\nතක්සේරු වෘත්තියේ නියැලීමට අදාළ යම්‌\nතාක්ෂණික කාරණයක්‌ පිළිබඳව සලකා බැලීම.”.\n\n14. ප්‍රධාන ප්‍රඥප්තියේ 20 වන වගන්තියේ (1) වන උපවගන්තිය\nඉවත්‌ කර, ඒ වෙනුවට පහත දැක්වෙන කොටස ආදේශ කිරීමෙන්‌\nඑම වගන්තිය මෙයින්‌ සංශෝධනය කරනු ලැබේ:-\n\n“(1) සභාවේ සභාපතිවරයා විසින්‌, ස්වකීය කැමැත්ත\nපරිදි සංස්ථාගත වූ සාමාජිකයන්ගේ විශේෂ මහා සභා\nරැස්වීමක්‌ කැඳවනු ලැබිය හැකිය; නැතහොත්‌ සභාවේ\nසාමාජිකයන්‌ පස්දෙනෙකුට නොඅඩු සංඛ්‍යාවක්‌ විසින්‌ හෝ\nඡන්දය 'දීම සඳහා සුදුසුකම්‌ සහිත ආයතනයේ සංස්ථාගත\nසාමාජිකයන්‌ පනහකට නොඅඩු සංඛ්‍යාවක්‌ විසින්‌, තත්කාර්ය\nසඳහා කරනු ලබන ලිඛිත ඉල්ලීමක්‌ අනුව සංස්ථාගත\nසාමාජිකයන්ගේ විශේෂ මහා සභා රැස්වීමක්‌ සභාවේ\nසභාපතිවරයා විසින්‌ කැඳවනු ලැබිය යුතු ය.”.\n\n15. ප්‍රධාන ප්‍රඥප්තියේ 21 වන වගන්තියේ (4) වන උපවගන්තිය\nමෙයින්‌ ඉවත්‌ කර ඒ වෙනුවට පහත දැක්වෙන කොටස ආදේශ\nකිරීමෙන්‌ ඒ වගන්තිය මෙයින්‌ සංශෝධනය කරනු ලැබේ:~\n\n“(4) ආයතනයේ සාමාන්‍ය රැස්වීමක්‌ සඳහා පැමිණෙන\nලෙස සභාව විසින්‌ යෝග්‍ය බවට සලකනු ලබන වෙනත්‌\nයම්‌ තැනැත්තන්ට සභාව විසින්‌ ආරාධනා කරනු ලැබිය\nහැකිය.”.\n\n16. ප්‍රධාන ප්‍රඥප්තියේ 22 වන වගන්තිය පහත දැක්වෙන පරිදි\nමෙයින්‌ සංශෝධනය කරනු ලැබේ:~\n\n(1) එහි (4) වන උපවගන්තිය ඉවත්‌ කර ඒ වෙනුවට පහත\nදැක්වෙන උපවගන්ති ආදේශ කිරීමෙන්‌:-\n\nප්‍රධාන ප්‍රඥප්තියේ\n20 වන වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n21 වන වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n22 වන වගන්තිය\nසංශෝධනය කිරීම.\n\n8 2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n“(4) මේ වගන්තියේ (1) (ඇ) උපවගන්තිය යටතේ\nයම්‌ පරීක්ෂණයකට යටත්ව සිටින සාමාජිකයකු විසින්‌\nඉදිරිපත්‌ කරනු ලබන කිසිදු ඉල්ලා අස්වීමක්‌ සභාව\nවිසින්‌ භාර නොගත යුතු ය.\n\n(5) මේ පනතේ කාර්ය සඳහා, මේ පනතේ “ඈ”\nඋපලේඛනයේ නිශ්චිතව දක්වා ඇති යම්‌ ක්‍රියාවක්‌\nහෙ නොකර හැරීමක්‌ වෘත්තීය විෂමාචාරයක්‌\nවන්නේ ය.”;\n\n(2) ඒ වගන්තියේ පැති සටහන ඉවත්කර ඒ වෙනුවට පහත\nදැක්වෙන පැති සටහන ආදේශ කිරීමෙන්‌:-\n\n“සභාව විසින්‌ සාමාජිකයන්‌\nනාමලේඛනයෙන ඉවත\nකර්ම හෙ ඔවුන'ගෙ\nසාමාජිකත්වය අත්හිටුවීම.”.\n\nප්‍රධාන ප්‍රඥප්තියේ 17. ප්‍රධාන ප්‍රඥප්තියේ 23 වචන වගන්තිය පහත දැක්වෙන පරිදි\n23 වන වගන්තිය මෙයින්‌ සංශෝධනය කරනු ලැබේ:~\nසංශෝධනය කිරීම.\n(1) එහි (1) වචන උපවගන්තිය ඉවත්‌ කර ඒ වෙනුවට පහත\nදැක්වෙන උපවගන්තිය ආදේශ කිරීමෙන්‌:-\n\n“(1) ආයතනයේ පණ්ඩිතගණ සාමාජිකයකු වශයෙන්‌\nනාමලේඛනගත කරනු ලැබ ඇති ආයතනයේ සෑම\nසාමාජිකයකුට ම~\n\n(අ) තමා පණ්ඩිතගණ සාමාජිකයකු බව පෙන්නුම්‌\nකිරීම සඳහා ස්වකීය නමට පසුව “එෆ්‌.අයි.වී.”\nයන කෙටි නිල නාමය භාවිත කිරීම සඳහා\nඅයිතිය තිබිය යුතු ය;\n\n(ආ) “වරලත්‌ තක්සේරුකරු” යන පදවි නාමය\nභාවිත කිරීමට හිමිකම තිබිය යුතු ය.”;\n\n(2) එහි (2) වන උපවගන්තිය ඉවත්‌ කර ඒ වෙනුවට පහත\nදැක්වෙන උපවගන්තිය ආදේශ කිරීමෙන්‌:-\n\n2019 අංක 9 දරන 9\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n“(2) ආයතනයේ වෘත්තීය ආශ්‍රිත සාමාජිකයකු\nලෙස නාමලේඛනගත කරනු ලැබ ඇති ආයතනයේ\nසෑම සාමාජිකයකුට ම තමා වෘත්තීය ආශ්‍රිත\nසාමාජිකයකු බව පෙන්නුම්‌ කිරීම සඳහා ස්වකීය නමට\nපසුව “ඒ.අයි.වී.” යන කෙටි නිල නාමය භාවිත කිරීම\nසඳහා අයිතිය තිබිය යුතු ය.”;\n\n(3) එහි (3) වන උපවගන්තිය ඉවත්‌ කිරීමෙන්‌;\n\n(4\n\nද\n\nඑහි (4) සහ (5) වචන උපවගන්ති, පිළිවෙලින්‌ එහි (3) සහ\n\n(4) වචන උපවගන්ති ලෙස නැවත අංක කිරීමෙන්‌;\n\n(ේ) නැවත අංක කරන ලද (4) වන උපවගන්තියට ඉක්බිතිව ම,\nපහත දැක්වෙන අලුත්‌ උපවගන්තිය ඇතුළත්‌ කිරීමෙන්‌:~-\n\n**(5) (1) සහ (2) චන උපවගන්ති යටතේ ලියාපදිංචි\nවී ඇති සෑම සාමාජිකයකුට ම ස්වකීය නමට පෙරාතුව\n“තක්සේරුකරු” යන පූර්ව නාමය භාවිතා කිරීම\nසඳහා සහ ඒ සඳහා “වී.එල්‌.ආර්‌.” යන කෙටි නිල\nනාමය භාවිතා කිරීම සඳහා හිමිකම තිබිය යුතු ය.”.\n\n18. ප්‍රධාන ප්‍රඥප්තියේ 24 වන වගන්තියේ (1) උපවගන්තියේ\n(ආ) ඡේදය “23 වන වගන්තියේ (5) වන උපවගන්තිය” යන වචන\nසහ ඉලක්කම්‌ වෙනුවට “23 වන වගන්තියේ (4) වන උපවගන්තිය”\nයන වචන සහ ඉලක්කම්‌ ආදේශ කිරීමෙන්‌ ඒ වගන්තිය මෙයින්‌\nසංශෝධනය කරනු ලැබේ.\n\n19. ප්‍රධාන ප්‍රඥප්තියේ 25 වන වගන්තියට ඉක්බිතිව ම පහත\nදැක්වෙන අලුත්‌ වගන්තිය මෙයින්‌ ඇතුළත්‌ කරනු ලබන අතර එය\nප්‍රධාන ප්‍රඥප්තියේ 25අ වගන්තිය ලෙස බලාත්මක විය යුතු ය:~-\n\n*චංචල දේපළ\nහා\nඅස්පර්ෂණීය\nවත්කම්‌\nතක්සේරු\nකිරීම.\n\n25අ. ආයතනයේ යම්‌ සංස්ථාගත සාමාජිකයකු\nවිසින්‌ චංචල දේපළ හා අස්පර්ෂණීය වත්කම්‌ පිළිබඳ\nතක්සේරු කිරීමක්‌ සිදුකළ හැකි නමුත්‌ ඒ තක්සේරුව\nකරගෙන යාම සඳහා ඒ තැනැත්තාට සභාව විසින්‌\nනිශ්චය කරනු ලැබිය හැකි පරිදි වූ විශේෂඥතාවක්‌\nතිබිය යුතු ය.”.\n\nප්‍රධාන ප්‍රඥප්තියේ\n24 වන වගන්තිය\nසංශෝධනය කිරීම.\n\nප්‍රධාන ප්‍රඥප්තියට\n25අ අලුත්‌ වගන්තිය\nඇතුළත්‌ කිරීම.\n\nප්‍රධාන ප්‍රඥප්තියට\n32 වන අලුත්‌\nවගන්තිය ඇතුළත්‌\nකිරීම.\n\nප්‍රධාන ප්‍රඥප්තියේ\n“අ” උපලේඛනය\nප්‍රතියෝජනය\n\nකිරීම.\n\n10 2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n20. ප්‍රධාන ප්‍රඥප්තියේ 31 වන වගන්තියට ඉක්බිතිව ම පහත\nදැක්වෙන අලුත්‌ වගන්තිය මෙයින්‌ ඇතුළත්‌ කරනු ලබන අතර එය\nඒ ප්‍රඥප්තියේ 32 වන වගන්තිය ලෙස බලාත්මක විය යුතුය:-\n\n“අර්ථ 32. පද සම්බන්ධයෙන්‌ අන්‍යාර්ථයක්‌ අවශ්‍ය\nනිරූපණය. වේ නම්‌ මිස, මේ පනතේ-\n\n“ “අමාත්‍යවරයා” යන්නෙන්‌ මුදල්‌ විෂයයභාර\nඅමාත්‍යවරයා අදහස්‌ චේ;\n\n**පෙළඹවීම” යන්නට-\n\n(අ) ගනුදෙනුකරුවන්‌ පෙළඹවීම සඳහා\nයම්‌ කොමිස්‌ මුදල්‌, ගෙවීම්‌ හෝ\nප්‍රතිෂ්යඨ ගෙවීම්‌ මඟින්‌ යම්‌\nතැනැත්තකුගේ සේවය යම්‌ ආකාරයට\nලබා ගැනීමේ යෙදී සිටීම; හෝ\n\n(ආ) තමා වෙනුවෙන්‌ ගනුදෙනුකරුවන්‌\nඅසාධාරණ ලෙස ආකර්ෂණය කර\nගැනීමේ කාර්යය සඳහා යම්‌\nආකාරයකින්‌ ප්‍රචාරණය කිරීම,\n\nඇතුළත්‌ වේ.”.\n\n21. ප්‍රධාන ප්‍රඥප්තියේ “අ” උපලේඛනය මෙයින්‌ ඉවත්කරනු\nලබන අතර, ඒ වෙනුවට පහත දැක්වෙන උපලේඛනය ආදේශ\nකරනු ලැබේ:-\n\nදැ දැ 55\nඅ\n\nඋපලේඛනය [2අ වන වගන්තිය]\n\nආයතනයේ සංස්ථාගත වූ සාමාජිකයන්‌ සහ සංස්ථාගත නොවූ සාමාජිකයන්‌\nශ්‍රේණිගත කිරීම පහත සඳහන්‌ ආකාරයට විය යුතු ය:~\n\n(අ) ආයතනයේ සංස්ථාගත වූ සාමාජිකයකු, පණ්ඩිතගණ සාමාජිකයකු\nහෝ වෘත්තීය ආශ්‍රිත සාමාජිකයකු හෝ අධිකාරලාභී සාමාජිකයකු\nවශයෙන්‌ ශ්‍රේණිගත කරනු ලැබිය යුතු ය; සහ\n\n(ආ) ආයතනයේ සංස්ථාගත නොවූ සාමාජිකයකු, ආයතනයේ ගරු\nසාමාජිකයකු හෝ ශිෂ්‍ය සාමාජිකයකු හෝ පරිවාස සාමාජිකයකු\n\nවශයෙන්‌ ශ්‍රේණිගත කරනු ලැබිය යුතු ය.”.\n\n2019 අංක 9 දරන 11\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n22. ප්‍රධාන ප්‍රඥප්තියේ “අ” උපලේඛනය මෙයින්‌ ඉවත්‌ කරනු\nලබන අතර, ඒ වෙනුවට පහත දැක්වෙන උපලේඛනය ආදේශ\nකරනු ලැබේ:~\n\nඅරේ\n\nඈආ උපලේඛනය [7 වන වගන්තිය]\n\n1) යම්‌ තැනැත්තෙකු පණ්ඩිතගණ සාමාජිකයකු ලෙස නාම ලේඛනගත\n\nකිරීම සඳහා යෝග්‍ය වන්නේ:~\n\n(අ)\n\n(ආ)\n\nවේ.\n\nඔහු විසින්‌ අවම වශයෙන්‌ වෘත්තීය ආශ්‍රිත සාමාජික ශ්‍රේණියේ\nවසර පහළොවක්‌ සේවය කරනු ලැබ ඇත්නම්‌ හා 5 වන වගන්තිය\nයටතේ තීරණය කර ඇති අඛණ්ඩ වෘත්තීය සංවර්ධනය සඳහා වූ\nවෘත්තීය නිපුණත්වය ඇගැයීමේ ක්‍රමවේදයක්‌ හෝ වෙනත්‌ යම්‌\nඅවශ්‍යතාවයකට අනුකූලව තක්සේරු වෘත්තියේ යෙදී සිටින්නේ\nනම්‌:\n\nඑසේ වුව ද, දෙදහස්‌ තුනේ පෙබරවාරි මස දහහතර වන දිනය\nවන විට සංස්ථාගත සාමාජිකයන්‌ වූ සාමාජිකයන්‌ ඉහත කී අඛණ්ඩ\nවෘත්තීය සංවර්ධනය සඳහා වූ වෘත්තීය නිපුණත්වය ඇගයීම්‌\nක්‍රමවේදයෙන්‌ හෝ වෙනත්‌ යම්‌ අවශ්‍යතාවයෙන්‌ නිදහස්‌ විය\nයුතු ය; හෝ\n\nසභාවේ මතය අනුව, ඔහු පණ්ඩිතගණ සාමාජිකයකු ලෙස ඇතුළත්‌\nකර ගැනීමෙන්‌ වෘත්තියේ අභිවෘද්ධිය ප්‍රවර්ධනය කිරීමට හේතූ\nවිය හැකි ආකාරයේ තක්සේරු කිරීම පිළිබඳ දැනුමක්‌ හා වෘත්තීය\nවිශිෂ්ටත්වයක්‌ ඔහු ලබාගෙන ඇත්නම්‌,\n\n(2) යම්‌ තැනැත්තකු වෘත්තීය ආශ්‍රිත සාමාජිකයකු වශයෙන්‌ නාම ලේඛනගත\nකිරීම සඳහා යෝග්‍ය වන්නේ:~\n\n(අ)\n\nඔහු ආයතනයේ අවසන්‌ විභාගය හෝ සෘජු අවසන්‌ විභාගය හෝ\nලන්ඩන්‌ විශ්වවිද්‍යාලයේ, ඊඩින්‌ විශ්වවිද්‍යාලයේ හෝ සභාව විසින්‌\nපිළිගනු ලබන ශ්‍රී ලංකාවේ කවර හෝ විශ්වවිද්‍යාලයක දේපළ\nකළමනාකරණය පිළිබඳ විද්‍යාවේදී උපාධිය හෙ” කෙම්බ්‍රිජ්‌\nවිශ්වවිද්‍යාලයේ ඉඩම්‌ ආර්ථික විද්‍යාව පිළිබඳ ශාස්ත්‍රවේදී උපාධිය\nහෝ රාජකීය වරලත්‌ මැනුම්කරුවන්ගේ ආයතනයේ පොදු ව්‍යවහාර\nඅංශයේ අවසන්‌ විභාගය හෝ සමත්‌ වී ඇත්නම්‌ හෝ ශ්‍රී ලංකා\nකාර්මික විද්‍යාලයේ තක්සේරුකරණය පිළිබඳ උසස්‌ ජාතික\nඩිප්ලෝමාව ලබාගෙන ඇත්නම්‌ හෝ ඉහත විභාගවලට සමාන\nවන බවට සභාව විසින්‌ පිළිගනු ලැබ ඇති කවර හෝ අදාළ\nසුදුසුකමක්‌ ලබාගෙන තිබේ නම්‌; සහ\n\nප්‍රධාන ප්‍රඥප්තියේ\n“ආ” උපලේඛනය\nප්‍රතියෝජනය\nකිරීම.\n\n2019 අංක 9 දරන\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ආ)\n\n(ඇ)\n\nවේ.\n\nඔහු, සුදුසුකම්‌ ලැබීමෙන්‌ පසු තක්සේරු වෘත්තියේ අවම වශයෙන්‌\nවසර දෙකකවත්‌ පූර්ණ කාලීන පළපුරුද්ද තිබෙන සහ සභාව විසින්‌\nනියම කරනු ලැබ ඇති හා එයට පිළිගත හැකි පරිදි අධීක්ෂණයට\nභාජනය වී ඇති පරිවාස සාමාජිකයකු වන්නේ නම්‌; හෝ\n\nඔහු, සුදුසුකම්‌ ලැබීමෙන්‌ පසු තක්සේරු වෘත්තියේ පූර්ණ කාලීන\nවසර දෙකක පළපුරුද්දවට සමාන වන සේ සලකනු ලබන අවම\nවසර සංඛ්‍යාවක්‌ අර්ධ කාලීන පළපුරුද්දක්‌ තිබෙන, සභාව විසින්‌\nනියම කරනු ලැබ ඇති හා එයට පිළිගත හැකි පරිදි අධීක්ෂණයට\nභාජනය වී ඇති සහ 5 වන වගන්තිය යටතේ තීරණය කර ඇති\nඅඛණ්ඩ වෘත්තීය සංවර්ධනය සඳහා වූ වෘත්තිය නිපුණත්වය\nඇගැයීමේ ක්‍රමවේදයක්‌ හෝ වෙනත්‌ යම්‌ අවශ්‍යතාවන්ට අනුකූලව\nතවදුරටත්‌ වෘත්තියේ යෙදී සිටින්නේ නම්‌, හෝ\n\nකවර හෝ විශ්වවිද්‍යාලයක සභාව විසින්‌ පිළිගනු ලැබ ඇති\nපාඨමාලාවක්‌ සඳහා තක්සේරු කිරීමේ විෂය ඉගැන්වීම පිළිබඳ\nඅවම වශයෙන්‌ සිව්‌ වසරක පූර්ණ කාලීන අත්දැකීම්‌ තිබීම,\n\n(3) යම්‌ තැනැත්තකු අධිකාරලාභී සාමාජිකයකු ලෙස නාම ලේඛනගත\nකිරීම සඳහා යොග්‍ය වන්නෙ:~\n\n(අ)\n\n(ආ)\n\nවේ.\n\nවයස අවුරුදු 30 ට වැඩි තැනැත්තකු නම්‌; සහ\n\nඔහු 1977 ජනවාරි 3 වන දිනට පෙරාතුව අවුරුදු හතකට අඩු\nනොවන කාලයක්‌ තක්සේරුකරුවකු වශයෙන්‌ වෘත්තියේ යෙදී\nඇත්නම්‌ සහ සභාව විසින්‌ පිරිනමනු ලබන නිපුණතා සහතිකයක්‌\nඇත්නම්‌,\n\n(4) යම්‌ තැනැත්තකු පරිවාස සාමාජිකයකු ලෙස නාම ලේඛනගත කිරීම\nසඳහා යෝග්‍ය වන්නේ-~\n\n(අ)\n\n(ආ)\n\nවේ.\n\nමෙහි උපලේඛනයේ (2) (අ) ඡේදයේ නිශ්චිතව දක්වා ඇති පරිදි\nවෘත්තිය ආශ්‍රිත සාමාජික ශ්‍රේණියට ඇතුළත්වීම සඳහා පිළිගනු\nලබන උපාධියක්‌ හෝ ඩිප්ලෝමා පාඨමාලාවක්‌ ඔහු විසින්‌ සාර්ථකව\nසම්පූර්ණ කොට ඇත්නම්‌; සහ\n\n5 වන වගන්තිය යටතේ නිශ්චය කරනු ලබන අඛණ්ඩ වෘත්තීය\nසංවර්ධනය සඳහා වූ වෘත්තීය නිපුණත්වය ඇගැයීමේ ක්‍රමවේදයක්‌\nහෝ වෙනත්‌ යම්‌ අවශ්‍යතාවයකට අනුකූලව වෘත්තියේ යෙදී\nසිටින්නේ නම්‌,\n\n2019 අංක 9 දරන 13\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\nයම්‌ තැනැත්තකුට පරිවාස සාමාජිකයකු ලෙස සිටිය හැකි උපරිම කාලසීමාව\nවසර දහයක්‌ විය යුතු ය.\n\n(5) යම්‌ තැනැත්තකු ශිෂ්‍ය සාමාජිකයකු ලෙස නාම ලේඛනගත කිරීම සඳහා\nයෝග්‍ය වන්නෙ“\n\n(අ) ඔහුගේ වයස අවුරුදු දහ අටට වැඩි නම්‌; සහ\n\n(ආ) ඔහු මෙහි උපලේඛනයේ 2(අ) ඡේදයේ නිශ්චිතව දක්වා ඇති පරිදි\nවෘත්තීය ආශ්‍රිත සාමාජික ශ්‍රේණියට ඇතුළත්වීම සඳහා පිළිගනු ලබන\nසුදුසුකම්වලට අදාළ වන පරිදි සභාව විසින්‌ පිළිගනු ලබන අධ්‍යාපන\nආයතනයක අභ්‍යන්තර හෝ බාහිර, පූර්ණකාලීන හෝ අර්ධකාලීන,\nඅවස්ථාවෝචිත පරිදි උපාධියක්‌ හෝ ඩිප්ලෝමා පාඨමාලාවක්‌ හදාරන\nශිෂ්‍යයකු ලෙස ලියාපදිංචි වී ඇත්නම්‌,\n\nවේ.\n\nයම්‌ තැනැත්තකුට ශිෂ්‍ය සාමාජිකයකු ලෙස රැඳී සිටිය හැකි උපරිම කාලසීමාව\nවසර දහයක්‌ විය යුතු ය.”.\n\n23. ප්‍රධාන ප්‍රඥප්තියේ “ආ” උපලේඛනයට ඉක්බිතිව ම පහත\nදැක්වෙන අලුත්‌ උපලේඛන එකතු කිරීමෙන්‌ ප්‍රධාන ප්‍රඥප්තිය මෙයින්‌\nසංශෝධනය කරනු ලබන අතර, ඒ උපලේඛන ඒ ප්‍රඥප්තියේ\n“ඇ” සහ “ඈ” උපලේඛන ලෙස බලාත්මක විය යුතුය:-\n\nක අ\n\nඅ” උපලේඛනය [7 වන වගන්තිය]\n\n(1) සංස්ථාගත වූ සාමාජිකයන්ගේ යම්‌ ශ්‍රේණියක නාම ලේඛනගත කිරීම\nසඳහා ඇතුළත්වීම සඳහා වූ සෑම ඉල්ලීමක්‌ ම:~\n\n(අ) සභාවේ ගරු මහලේකම්‌ වෙත ඉදිරිපත්‌ කරනු ලැබිය යුතු ය;\n\n(ආ) සභාවේ ගරු මහලේකම්‌ විසින්‌ තත්කාර්යය සඳහා සපයනු ලබන\nආකෘතියෙන්‌ විය යුතු ය;\n\n(අ) ඉල්ලුම්කරු ඒ ශ්‍රේණියේ නාම ලේඛනගත කරනු ලැබීම සඳහා\nයෝග්‍ය වනුයේ කවර සුදුසුකම්‌ අනුව ද යන්න ප්‍රකාශ කෙරෙන්නක්‌\nවිය යුතු අතර ඒ සුදුසුකම්‌ දිවුරුම්‌ ප්‍රකාශයකින්‌ සනාථ කළ යුතු ය;\n(ඈ) ඉල්ලුම්කරු විසින්‌ අත්සන්‌ කර තිබිය යුතු ය;\n\n(ඉ) නිසි ඉල්ලුම්පත්‌ ගාස්තුව, ඇතුළත්වීමේ ගාස්තුව හා සාමාජික ගාස්තුව\nසමග ඉදිරිපත්‌ කළ යුතු ය; සහ\n\n(ඊ) සභාවේ සාමාජිකයන දෙදෙනකු විසින්‌ හො ආයතනයේ\nසාමාජිකයන්‌ සිව්දෙනකු විසින්‌ නිර්දේශ කරනු ලැබිය යුතු අතර,\n\nප්‍රධාන ප්‍රඥප්තියට\n“ඈ” සහ “ඈ”\nඅලුත්‌ උපලේඛන\nඑකතු කිරීම.\n\n2019 අංක 9 දරන\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\nඑම ආයතනයේ සාමාජිකයන්ගෙන්‌ එක්‌ අයකු පණ්ඩිතගණ\nසාමාජිකයකු විය යුතු සහ, එක්‌ අයකු වෘත්තීය ආශ්‍රිත සාමාජිකයකු\nවිය යුතු අතර දෙදෙනකුට අඩු නොවන සාමාජිකයන්‌ ගණනක්‌\nඅයදුම්කරු විසින්‌ නාම ලේඛනගතවීමට අපේක්ෂා කරන ශ්‍රේණියේ\nනාම ලේඛනගත කරනු ලැබ ඇති සාමාජිකයන්‌ විය යුතු ය.\n\n(2) සංස්ථාගත නොවූ සාමාජිකයන්ගේ යම්‌ ශ්‍රේණියක නාම ලේඛනගත\nකිරීම සඳහා වූ සෑම ඉල්ලීමක්‌ ම~\n\n(අ)\n\n(ආ)\n\nරං\n\n(ඉ\n\nසභාව විසින්‌ තත්කාර්යය සඳහා සපයනු ලබන ආකෘතියෙන්‌\nඉදිරිපත්‌ කරනු ලැබිය යුතු ය;\n\nඉල්ලුම්කරු ඒ ශ්‍රේණියේ නාම ලේඛනගත කරනු ලැබීම සඳහා\nයොග්‍ය වනුයේ කවර සුදුසුකම්‌ අනුව ද යන්න ප්‍රකාශ කෙරෙන්නක්‌\nවිය යුතු අතර, ඉල්ලීම ගරු සාමාජිකයකු නොවන වෙනත්‌ ඕනෑම\nශ්‍රේණියකට ඇතුළත්වීම සඳහා වන ඉල්ලීමක්‌ වන විට එම සුදුසුකම්‌\n'දිවුරුම්‌ ප්‍රකාශයකින්‌ සනාථ කළ යුතු ය;\n\nඉල්ලුම්කරු විසින්‌ අත්සන්‌ කර තිබිය යුතු ය;\n\nඒ ඉල්ලීම ගරු සාමාජිකයකු නොවන වෙනත්‌ ඕනැම ශ්‍රේණියක\nනාම ලේඛනගතවීම සඳහා වන ඉල්ලීමක්‌ වන විට ඒ ඉල්ලීම නිසි\nඉල්ලුම්පත්‌ ගාස්තුව, ඇතුළත්වීමේ ගාස්තුව හා සාමාජිකත්ව ගාස්තුව\nසමග ඉදිරිපත්‌ කළ යුතු අතර, ඒ ඉල්ලීම ගරු සාමාජිකයකු ලෙස\nනාම ලේඛනගතවීම සඳහා වන විට නිසි සාමාජික ගාස්තුව සමග\nඉදිරිපත්‌ කරනු ලැබිය යුතු ය; සහ\n\nයටත්‌ පිරිසෙයින්‌ සංස්ථාගත සාමාජිකයන්‌ දෙදෙනකු විසින්‌ නිර්දේශ\nකරනු ලැබිය යුතු ය.\n\nප අට\n\nඈ” උපලේඛනය [22 වන වගන්තිය]\n\nපහත දැක්වෙන ක්‍රියා හෝ නොකර හැරීම්‌ තක්සේරුකරුවකුගේ වෘත්තීය\nවිෂමාචාර සංයුක්ත කරනු ලබයි; එනම්‌:~\n\n(අ)\n\n(ආ)\n\n(ඇ)\n\n(ඇ)\n\nසාමාජිකයකු වශයෙන්‌ ඔහුගේ තත්ත්වය අනිසි ලෙස භාවිත කිරීම;\n\nතක්සේරු වෘත්තීය හො ආයතනය අපකීර්තියට ලක්කිරීම හෝ\nඅපකීර්තියට ලක්කිරීමට තැත්‌ කිරීම;\n\nතක්සේරු වෘත්තියට අහිතකර යම්‌ ක්‍රියාවක යෙදීම හෝ ආයතනය\nඅවමානයට ලක්‌ කිරීම;\n\nවෙනත්‌ යම්‌ සාමාජිකයකුගේ වෘත්තීය කීර්තිනාමය හෝ කුසලතාවය\nඅවතක්සේරු කිරීම හෝ එසේ අවතක්සේරු කිරීමට තැත්‌ කිරීම;\n\n2019 අංක 9 දරන 15\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ඉ)\n\n(ඊ)\n\n(උල)\n\n(ඌ)\n\n(එ)\n\n(ඒ)\n\n(ඔ)\n\n(ඕ)\n\nසේවාදායකයකුගේ හෝ අපේක්ෂිත සේවාදායකයකුගේ සම්බන්ධතා\nතක්සේරුකරුගේ සම්බන්ධතා හෝ ඔහුගේ ව්‍යාපාර සහායකුගේ\nසම්බන්ධතා සමඟ ගැටෙන අවස්ථාවක හෝ ගැටීමක්‌ ඇති විය\nහැකි අවස්ථාවක සේවාදායකයකු වෙනුවෙන්‌ ක්‍රියා කිරීමේ 'දී හෝ\nඅපේක්ෂිත සේචවාදායකයකු වෙනුවෙන්‌ ක්‍රියා කිරීමට කල්පනා\nකිරීමේ දී සේවාදායකයා, අපේක්ෂිත සේවාදායකයා සහ ව්‍යාපාර\nසහායකයා වෙත වහාම අදාළ කරුණු හෙළි නොකිරීම සහ හෙළි\nකිරීම වාචිකව සිදු කරන විට ඉතා ඉක්මනින්‌ එය ලිඛිතව\nසනාථ නොකිරීම සහ තමා වෙනුවෙන්‌ ක්‍රියා නොකරන ලෙස\nසෙවාදායකයා ඉල්ලා සිටින්නේ නම්‌ මිස ක්‍රියා කිරීමට හෙ\nඅඛණ්ඩව ක්‍රියා කිරීමට ඔහුට නොහැකි බව නොදැන්වීම;\n\nඔහු විසින්‌ පුද්ගලිකව හෝ ඔහු හවුල්කරුවකු හෝ අධ්‍යක්ෂවරයකු\nවන තක්සේරුකරු වෘත්තියේ යෙදෙන ආයතනයක්‌ හෝ සමාගමක්‌\nවිසින්‌, සම්බන්ධතා අතර ගැටුම්‌ පවතින පාර්ශ්ව දෙකකට හෝ\nවැඩි ගණනකට අදාළ කරුණු මෙම එක්‌ එක්‌ පාර්ශ්වයට වහාම\nහෙළි නොකරමින්‌ මෙන්ම හෙළිදරව්‌ කරන්නේ නම්‌ ඒ හෙළිදරව්‌\nකිරීම ඉතා ඉක්මනින්‌ අදාළ පාර්ශ්ව වෙත ලිඛිතව නොදන්වමින්‌,\nඒ පාර්ශ්ව දෙක හෝ වැඩි ගණන සඳහා ක්‍රියා කිරීම;\n\nයම්‌ මතයක්‌ ප්‍රකාශ කිරීම සාධාරණීකරණය කිරීම සඳහා ප්‍රමාණවත්‌\nතොරතුරු ලබා ගැනීමට අපොහොසත්‌ වීම;\n\nවෘත්තීය සේවා සඳහා ගාස්තු නියම කිරීම සඳහා ආරාධනාවක්‌\nලැබීමෙන්‌ තොරව හා අවශ්‍ය සේවාවල ස්වභාවය හා විෂය පථය\nතක්සේරු කිරීම සඳහා ප්‍රමාණවත්‌ තොරතුරු සාමාජිකයා වෙත\nලැබීමෙන්‌ තොරව තරඟකාරී ලෙස ගාස්තු නියම කිරීම;\n\nවෘත්තීය සේවා සඳහා වරක්‌ ගාස්තු නියම කිරීමෙන්‌ අනතුරුව,\nඑම සේවාව ම සඳහා වෙනත්‌ සාමාජිකයකු විසින්‌ නියම කරන ලද\nගාස්තු සැලකිල්ලට ගෙන තම ගාස්තු සංශෝධන කිර්ම;\n\nවෘත්තීය සේවා සඳහා, වෙනත්‌ සාමාජිකයකු විසින්‌ ප්‍රකාශ කරනු\nලබන හෝ අයකරනු ලබන ගාස්තුව සැලකිල්ලට ගනිමින්‌ ගණනය\nකොට තම ගාස්තුව ප්‍රකාශ කිරීම;\n\nඔහු විසින්‌ කවර හෝ ධුරයක්‌ හෝ පදවියක්‌ දැරීම නිසා ඔහු\nඅපහසුතාවයකට පත්විය හැකි හෝ සාමාජිකයකු හා ඔහුගේ\nසේවාදායකයා අතර විශ්වාසය බිඳවැටී ඇති විට, යම්‌ වෘත්තීය\nකටයුත්තක්‌ භාර ගැනීම;\n\nතම සේවාදායකයා වෙනුවෙන්‌ කටයුතු කිරීම නතර කරන යම්‌\nසාමාජිකයකු විසින්‌ එම නතර කිරීම පිළිබඳ අදාළ සේවාදායකයා\nවෙත සාධාරණ දැනුම්දීමක්‌ නොකිරීම:\n\nඑසේ වුව ද, ඔහු, සේවාදායකයා විසින්‌ ඒ සේවාදායකයා\nවෙනුවෙන්‌ කටයුතු කිරීමෙන්‌ වළකින ලෙස ඉල්ලා සිටිනු ලබන\nවිට හෝ තම සේවාදායකයා සම්බන්ධයෙන්‌ වූ ඕනෑම වෘත්තීය\n\n2019 අංක 9 දරන\n\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ක)\n\n(ගා)\n\n(චා\n\n(ජා\n\n(ට)\n\nකටයුත්තක්‌ හෝ කාර්යයක්‌ කිරීම සම්බන්ධයෙන්‌ යම්‌ සමාජිකයකු\nවෙත බලය නොපැවරෙන පරිදි සේවාදායකයා විසින්‌ තවදුරටත්‌\nතොරතුරු ලබාදීමට අකමැති වන විට හෝ එසේ තොරතුරු ලබා\n'දීිම නොසලකා හරිනු ලබන විට සාමාජිකයා තම සේවාදායකයා\nවෙනුවෙන්‌ ක්‍රියාකිරීමෙන්‌ වැළකීම වෘත්තීය විෂමාචාරයක්‌\nනොවන්නේය;\n\nයම්‌ වෘත්තීය කටයුත්තක්‌ ඉටු කිරීමේ දී ලබාගත්‌ පුද්ගලික හෝ\nරහසිගත තොරතුරු එම කටයුත්ත ඔහු වෙත පවරනු ලැබූ\nතැනැත්තා, ඒ තැනැත්තාගේ නියෝජිතයා, යම්‌ අධිකරණයක්‌ හෝ\nමේ පනත යටතේ හෝ වෙනත්‌ යම්‌ ලිඛිත නීතියක්‌ යටතේ හෝ\nපත්කරනු ලැබූ යම්‌ මණ්ඩලයක්‌ හෝ බේරුම්‌ කිරීමක්‌ විසින්‌ අවශ්‍ය\nබවට ඉල්ලා සිටියහොත්‌ හැර හෙළිදරව්‌ කිරීමං\n\nඑසේ වුව ද, එබඳු පුද්ගලික හෝ රහස්‍ය තොරතුරු හෙළි\nකිරීමෙන්‌ වැළකීම සඳහා යම්‌ සාමාජිකයකු සතු වගකීම\nසේවාදායකයා හා සාමාජිකයා අතර වෘත්තීය සම්බන්ධතාවය\nපවතින අතරතුර පමණක්‌ නොව එකී සේවාදායකයා වෙනුවෙන්‌\nඑකී සාමාජිකයා ක්‍රියාකිරීම නතර වූ පසු හා අදාළ සේවාදායකයාගේ\nමරණයෙන්‌ පසු පවා අසීමිතව පවතින්නේ ය;\n\nයම්‌ සාමාජිකයකු තමා විසින්‌ ම හෝ අනෙකකු මාර්ගයෙන්‌, සෘජුව\nහෝ වක්‍රව හෝ වැඩ ඉල්ලා පෙළඹවීම;\n\nයම්‌ සාමාජිකයකුගේ වෙළඳ දැන්වීමක, ලිපිද්‍රව්‍යවල, කාඩ්පතක\nහෝ නිවේදනයක පහත සඳහන්‌ කිසිවක්‌ ඇතුළත්‌ වීම-\n\n(අ) කරුණු පිළිබඳ සාවද්‍ය ප්‍රකාශයක්‌;\n(ආ) ප්‍රකාශිත ලෙස උපදෙස්‌ ඉල්ලා කරන පෙළඹවීමක්‌;\n\n(අ) සාමාජිකයා විසින්‌ ලබාදෙනු ලබන සේවා හා අනෙකුත්‌\nසාමාජිකයන්‌ හෝ ආයතන විසින්‌ ලබාදෙනු ලබන සේවා\nපිළිබඳ වූ ප්‍රකාශිත සංසන්දනයක්‌;\n\n(ඈ) යම්‌ සාමාජිකයකු හෝ ඔහුගේ ආයතනය විසින්‌ තක්සේරු\nවෘත්තියේ යම්‌ විශේෂ අංශයක “විශේෂඥතාවය” හෝ\n“ප්‍රවීණතාවය” ලබා ඇති බවට කරනු ලබන කියාපෑමක්‌;\n\nයම්‌ සාමාජිකයකු විසින්‌ ආයතනයේ ලියාපදිංචි කරනු ලැබූ ඔහුගේ\nනම හෝ තනතුර හැර වෙනත්‌ නමකින්‌ හෝ තනතුරකින්‌,\nආයතනය විසින්‌ ඒ වෙනත්‌ නම හෝ තනතුර පිළිගනු ලැබ ඇත්නම්‌\nමිස, තක්සේරු වාර්තා නිකුත්‌ කිරීම හා තක්සේරු කිරීමට අදාළ\nකාරණාවල 'දී උපදෙස්‌ දීම වැනි යම්‌ වෘත්තීය කටයුතු වල දී තමා\nආයතනයේ ලියාපදිංචි වී ඇති නමට හෝ තනතුරට වඩා වෙනස්‌\nනමකින්‌ හෝ තනතුරකින්‌ පෙනී සිටීම;\n\nස්වකීය වෘත්තීය කටයුතුවලදී බරපතළ නොසැඳළකිල්ලක්‌ පෙන්වීම;\n\n2019 අංක 9 දරන 17\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ඩ) දැන දැනම, නොසැළකිලිමත්‌ ලෙස හෝ වංචාසහගත ලෙස\nසේවාදායකයකුට තක්සේරුවක්‌ පිළිබඳව වැරදි මතයක්‌ පළකිරීම\nහෝ වැරදි තක්සේරුවක්‌ ඉදිරිපත්‌ කිරීම;\n\n(ණ) සභාවට පිළිගත හැකි හේතුවක්‌ නොමැතිව 5 වන වගන්තිය යටතේ\nතීරණය කරනු ලබන යම්‌ තක්සේරු ප්‍රමිතීන්ට අනුකූලව ක්‍රියා\nකිරීමෙන්‌ බැහැරවීම හෝ අනුකූලව ක්‍රියා කිරීමට අපොහොසත්‌\nවීම;\n\n(ත) ආයතනය විසින්‌ සාමාජිකයන්‌ වෙත නිකුත්‌ කර ඇති සාමාජික\nනිල මුද්‍රාව හෝ වෙනත්‌ ආකාරයක අනන්‍යතාවක්‌ අනවසරයෙන්‌\nවෙනස්‌ කිරීම.”.\n\n24, (1) මේ පනත ආරම්භ වන දිනයේ දී උපාධිධාර්‌ සාමාජික\nසහ ආශ්‍රිත සාමාජික ශ්‍රේණිවලට අයත්‌ සියලු තැනැත්තන්‌, මේ\nපනත ආරම්භ වන දින සිට සහ ඉන්‌ පසුව වෘත්තීය ආශ්‍රිත ශ්‍රේණියට\nඇතුළත්කර නාමලේඛනගත කර ඇති ලෙස සලකනු ලැබිය\n\nයුතු ය:\n\nඑසේ වුව ද, වෘත්තීය ආශ්‍රිත සාමාජික ශ්‍රේණියේ සාමාජිකත්ව\nකාලසීමාව ගණනය කිරීමේ කාර්යය සඳහා, උපාධිධාරි ශ්‍රේණියේ\nසම්පූර්ණ සාමාජිකත්ව කාලසීමාව ද, ආශ්‍රිත ශ්‍රේණියේ සාමාජිකත්ව\nකාලසීමාවෙන්‌ තුනෙන්‌ දෙකක්‌ ද ගණනය කරනු ලැබිය යුතුය.\n\n(2) (අ) මේ පනත ආරම්භවීමට පෙරාතුව ම වූ දිනයේ දී ධුර\nදරන ලද ආයතනයේ සභාව මේ පනත මඟින්‌ සංශෝධිත 8 වන\nවගන්තියේ විධිවිධාන ප්‍රකාරව අලුත්‌ සභාවක්‌ තෝරාගනු ලබන\nතෙක්‌ අඛණ්ඩව ධුර දැරිය යුතු ය.\n\n(ආ) මේ පනත ආරම්භ වී මාස හයක කාල සීමාවක්‌ ඇතුළත\nතත්කාර්යය සඳහා කැඳවනු ලබන ආයතනයේ සංස්ථාගත\nසාමාජිකයන්ගේ විශේෂ මහා සභා රැස්වීමක දී අලුත්‌ සභාව\nතෝරාගනු ලැබිය යුතු ය.\n\n(ඇ) මේ පනත ආරම්භවීමට පෙරාතුව ම වූ දිනයේ දී ධුර දරන\nලද ආයතනයේ සභාව විසින්‌, ඉහත කී මාස හයේ කාලසීමාව\nතුළ ආයතනයේ යම්‌ සැසිවාරයක්‌ පැවැත්වීමට නියම කර තිබුණ ද,\nඒ සැසිවාරය එසේ නියම කරනු ලැබූ ආකාරයට පවත්වනු නොලැබිය\n\nඅන්තර්කාලීන\nවිධිවිධාන.\n\nශේෂ කිරීම්‌.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n18 2019 අංක 9 දරන\nශ්‍රී ලංකා තක්සේරුකරුවන්ගේ ආයතන (සංශෝධන) පනත\n\n(ඇ) (2) වචන උපවගන්තිය යටතේ පවත්වන ලද විශේෂ මහා\nසභා රැස්වීම 18 වන වගන්තියේ කාර්යය සඳහා ආයතනයේ\nසැසිවාරයක්‌ ලෙස සලකනු ලැබිය යුතු ය.\n\n25. (1) මේ පනත ආරම්භ වන දිනයේ දී හෝ ඊට පෙර\nප්‍රධාන ප්‍රඥප්තියේ විධිවිධාන යටතේ කරනු ලැබූ යම්‌ නාම ලේඛනගත\nකිරීමක වලංගුභාවය මේ පනත ආරම්භ වන දිනයේ දී ඉකුත්‌\nනොවී පවතින්නේ නම්‌ ඒ නාම ලේඛනගත කිරීම සියලු කාර්යය\nසඳහා 7 වන වගන්තිය යටතේ කරනු ලැබූ නාම ලේඛනගත\nකිරීමක්‌ ලෙස සලකනු ලැබිය යුතු ය.\n\n(2) මේ පනත ආරම්භවන දිනයේ දී හෝ එදිනට පෙර ප්‍රධාන\nප්‍රඥප්තියේ විධිවිධාන යටතේ පවත්වාගෙන යනු ලැබූ යම්‌\nරෙජිස්ටරයක්‌ මේ පනත මගින්‌ ඇතුළත්‌ කර ඇති පරිදි වූ 7ඇ\nවගන්තිය යටතේ පවත්වාගෙන යනු ලැබ ඇති රෙජිස්ටරයක්‌\nලෙස සලකනු ලැබිය යුතු ය.\n\n26. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2019,
  "language": "si"
}