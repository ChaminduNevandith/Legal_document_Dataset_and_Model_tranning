{
  "document_id": "10-2008_S",
  "raw_text": "2008 අංක 10 දරන මුද්දර ගාස්තු\n(විශේෂ විධිවිධාන) (ර6ංශොෝධන) පනත\n\n[සහතිකය සටහන්‌ කළේ 2008 පෙබරවාරි මස 29 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2008 පෙබරවාරි මස 29 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 4.00 යි. තැපැල්‌ ගාස්තුව : රු. 5.00 යි.\n\n2008 අංක 10 දරන මුද්දර ගාස්තු\n(විශේෂ විධිවිධාන) (සංශෝධන) පනත\n\n|සහතිකය සටහන්‌ කළේ 2008 පෙබරවාරි මස 29 වන දින]\nඑල්‌. ඩී. ඕ. 68/2007\n\n2006 අංක 12 දරන මුද්දර ගාස්තු (විශේෂ විධිවිධාන) පනත\nසංශෝධනය කිරීම සඳහා වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ පනවනු ලැබේ :-\n\n1. (1) මේ පනත 2008 අංක 10 දරන මුද්දර ගාස්තූ\n(විශේෂ විධිවිධාන) (සංශෝධන) පනත යනුවෙන්‌ හඳුන්වනු ලැබේ.\n\n(2) මේ පනතේ විධිවිධාන සියලු කාර්ය සඳහා 2008 ජනවාරි\nමස 1 වන දින සිට ක්‍රියාත්මක වන ලෙස සලකනු ලැබිය යුතු ය.\n\n2. (මෙහි මින්‌ මතු “ප්‍රධාන ප්‍රඥප්තිය” යනුවෙන්‌ සඳහන්‌\nකරනු ලබන) 2006 අංක 12 දරන මුද්දර ගාස්තු (විශේෂ විධිවිධාන)\nපනතේ 6 වන වගන්තිය පහත දැක්වෙන පරිදි මෙයින්‌ සංශෝධනය\nකරනු ලැබේ :\n\n“ (1) එහි (ඈ) ඡේදයේ “ණය කාඩ්පත දරන්නා විසින්‌; සහ”\nයන වචන වෙනුවට “ණය කාඩ්පත දරන්නා විසින්‌”; යන වචන\nආදේශ කිරීමෙන්‌ ;\n\n(2) එහි (ඇ) ඡේදයට ඉක්බිතිව ම පහත දැක්වෙන අලුත්‌ ඡේද\nඇතුළත්‌ කිරීමෙන්‌ :-_\n\n*(ඇඈඇ) ප්‍රසිද්ධ නොතාරිස්වරයකු ලෙස ක්‍රියා කිරීම සඳහා\nවන අධිකාරි පත්‍රයක්‌ සම්බන්ධයෙන්‌, නොතාරිස්‌ ධුරය\nසඳහා ඉල්ලුම්‌ කරන තැනැත්තා විසින්‌;\n\n(ඇඈඇඈඇ) බලපත්‍රයක්‌ සම්බන්ධයෙන්‌ එම බලපත්‍රය ඉල්ලුම්‌ කරන\nතැනැත්තා විසින්‌; සහ”.\n\n3. ප්‍රධාන ප්‍රඥප්තියේ 8 වන වගන්තිය ඉවත්කර ඒ වෙනුවට\nපහත දැක්වෙන වගන්තිය ආදේශ කිරීමෙන්‌ එම වගන්තිය මෙයින්‌\nසංශෝධනය කරනු ලැබේ :\n\n**මුද්දර ගාස්තු 8. (1) 7 වන වගන්තිය ප්‍රකාර මුද්දර ගාස්තු\nසමථයකට පත්කර ඇති අවස්ථාවක හැර, නිශ්චිතව\nසඳහන්‌ යම්‌ සාධන පත්‍රයක්‌ සඳහා අය කළ යුතු\nමුද්දර ගාස්තුව එම සාධන පත්‍රය ලියා අත්සන්‌ කිරීමට\n\nගෙවිය යුතු\nආකාරය.\n\n2---01, 002813--6,150 (2008/02)\n\nලුහුඬු නාමය සහ\nක්‍රියාත්මක වන\nදිනය.\n\n2006 අංක 12 දරන\nපනතේ 6 වන\nවගන්තිය\nප්‍රතියෝජනය\nකිරීම.\n\nප්‍රධාන ප්‍රඥප්තියේ\n8 වන වගන්තිය\nප්‍රතියෝජනය\nකිරීම.\n\n2008 අංක 10 දරන මුද්දර ගාස්තු\n(විශේෂ විධිවිධාන) (සංශෝධන) පනත\n\nපෙර හෝ ලියා අත්සන්‌ කරන අවස්ථාවේ දී හෝ\nනියම කර ඇති වටිනාකමින්‌ යුත්‌ ඇලවිය හැකි මුද්දර\nඇලවීමෙන්‌ ගෙවනු ලැබිය යුතු ය. ගෙවන ලද මුද්දර\nගාස්තුව එසේ ලියා අත්සන්‌ කරන ලද සාධන පත්‍රය\nමත නිශ්චිතව දැක්විය යුතු ය :\n\nඑසේ වුව ද, ශ්‍රී ලංකාවේ ලියා අත්සන්‌ කරනු\nලබන කොටස්‌ පැවරීම්‌ සඳහා, එසේ ලියා අත්සන්‌\nකිරීමේ දින සිට එක්‌ මාසයක්‌ ඇතුළත එම මුද්දර\nගාස්තුව ගෙවනු ලැබිය යුතු ය.\n\n(2) යම්‌ නිශ්චල දේපළක්‌ උකස්‌ කිරීමකට හෝ\nබදු දීමකට අදාළ යම්‌ නිශ්චිතව සඳහන්‌ සාධන පත්‍රයක්‌\nමත ගෙවිය යුතු මුද්දර ගාස්තුව එම නිශ්චිතව සඳහන්‌\nසාධන පත්‍රය ලියා අත්සන්‌ කිරීමට පෙර හෝ ලියා\nඅත්සන්‌ කරන අවස්ථාවේ දී හෝ නියමිත බැංකුවකට\nගෙවිය හැකි ය. කෙසේ වුවද මුද්දර ගාස්තුව ගෙවිය\nයුතු තැනැත්තාගේ පාලනයට යටත්‌ නොවන හේතුවක්‌\nනිසා, එසේ මුද්දර ගාස්තුව ගෙවීමට නොහැකිව\nඇති අවස්ථාවක, සාධන පත්‍රය ලියා අත්සන්‌ කිරීමේ\nදින සිට දින හතක්‌ ඇතුළත මුද්දර ගාස්තුව නියමිත\nබැංකුවට ගෙවිය යුතු ය. එම බැංකුව විසින්‌ ඉන්පසු\nඑම මුද්දර ගාස්තුව නිසි පරිදි ගෙවූ බවට දැක්වෙන\nනියමිත ආකෘතියෙහි වූ සහතිකයක්‌ නිකුත්‌ කළ යුතු\nඅතර, එම සහතිකය අදාළ සාධන පත්‍රයෙහි අලවනු\nලැබිය යුතු ය.\n\n(3) යම්‌ නිශ්චිතව සඳහන්‌ සාධන පත්‍රයක්‌ ලියා\nඅත්සන්‌ කරන ලද තැනැත්තකු එසේ ලියා අත්සන්‌\nකරන අවස්ථාවේ දී එම නිශ්චිතව සඳහන්‌ සාධන\nපත්‍රය මත ලස්‌ තැබූ මුද්දරයක්‌ මගින්‌ මුද්‍රා තබා\nනොමැති අවස්ථාවක එම මුද්දර නැවත පාවිච්චි කිරීම\nවැළැක්වීම සඳහා සැම මුද්දරයක්‌ මත හෝ හරහා ම\nතම නම තීන්තෙන්‌ ලිවීමෙන්‌ හෝ කෙටි අත්සන්‌\nයෙදීමෙන්‌ එම මුද්දර අවලංගු කරනු ලැබිය යුතු ය.\nතව ද එම නිශ්චිතව සඳහන්‌ සාධන පත්‍රය රුපියල්‌\nපනහක හෝ ඊට වැඩි වටිනාකමකින්‌ යුතු ඇලවෙන\nමුද්දරයක්‌ අලවා ඇති සාධන පත්‍රයක්‌ වන විට එම\nමුද්දර කැපීමෙන්‌ හෝ සුදුසු උපකරණයකින්‌ විදීමෙන්‌\n\n2008 අංක 10 දරන මුද්දර ගාස්තු 3\n(විශේෂ විධිවිධාන) (සංශෝධන) පනත\n\nසිදුරු කර, එම නිශ්චිතව සඳහන්‌ සාධන පත්‍රය ලියා\nඅත්සන්‌ කරන තැනැත්තා විසින්‌ අවලංගු කළ\nයුතු ය.\n\n(4) (3) චන උපවගන්තියේ දක්වා ඇති පරිදි අවලංගු\nකර නොමැති ඇලවිය හැකි මුද්දරයක්‌ අලවා ඇති\nසාධන පත්‍රයක්‌ එම මුද්දරයේ වටිනාකමෙහි ප්‍රමාණයට\nමුද්දර අලවා නොමැති සාධන පත්‍රයක්‌ ලෙස සලකනු\n\nලැබිය යුතු ය”.\n\n4. මෙ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nඅනනුකූලතාවයක්‌\nඇති වූ විට සිංහල\nභාෂා පාඨය\nබලපැවැත්විය\nයුතු බව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nඳිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2008,
  "language": "si"
}