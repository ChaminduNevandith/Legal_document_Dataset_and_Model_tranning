{
  "document_id": "10-2017_S",
  "raw_text": "2017 අංක 10 දරන ඡන්ද හිමියන්‌ ලියාපදිංචි\nකිරීමෙ (විශේෂ විධිවිධාන) පනත\n\n[සහතිකය සටහන්‌ කළේ 2017 ජූලි මස 21 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2017 ජූලි මස 21 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 6.00 යි. තැපැල්‌ ගාඝතුව : රු. 10.00 යි.\n\n2017 අංක 10 දරන ඡන්ද හිමියන්‌ ලියාපදිංචි\nකිරීමෙ (විශේෂ විධිවිධානා පනත\n\n[සහතිකය සටහන්‌ කළේ 2017 ජූලි මස 21 වන දින]\nඑල්‌.ඩී.-ඕ. 56/2015\n\n1980 අංක 44 දරන ඡන්ද හිමියන්‌ ලියාපදිංචි කිරීමෙ පනතේ\nඇතැම නියමවලින්‌ අභ්‍යන්තර වශයෙන්‌ අවතැන්‌ වූ\nතැනැත්තන්‌ නිදහස්‌ කිරීම සඳහා විශේෂ විධිවිධාන\nසැලැස්වීම පිණිස ද; ඊට සමබන්ධ හෝ ආනුෂංගික\nකාරණා සඳහා විධිවිධාන සැලැස්වීම පිණිස ද වූ පනතකි.\n\nමෑත අතීතයේ දී ත්‍රස්තවාදී සටන්කාමී හෝ වෙනත්‌ කණ්ඩායමක\nයම්‌ ක්‍රියාකාරකම්වල ප්‍රතිඵලයක්‌ වශයෙන්‌ ඇතැම්‌ තැනැත්තන්‌\nඅභ්‍යන්තර වශයෙන්‌ අවතැන්‌ වූ බැවින්‌ ද:\n\nඅභ්‍යන්තර වශයෙන්‌ අවතැන්‌ වූ තැනැත්තන්‌ එසේ අවතැන්වීමට\nපෙර ඔවුන්ගේ ස්ථිර වාසස්ථාන පිහිටි මැතිවරණ කොට්ඨාසවල දී\nස්වකීය ඡන්ද බලය පාවිච්චි කිරීමට එසේ අභ්‍යන්තර වශයෙන්‌\nඅවතැන්‌ වූ තැනැත්තන්ට සහ ඔවුන්ගේ ඡන්දය දීමට සුදුසුකම්ලත්‌\nදරුවන්ට හැකි කරවීම පිණිස රජය විසින්‌ ප්‍රතිපත්තියක්‌ සකස්‌ කර\nඇති බැවින්‌ ඳ;\n\nඑම ප්‍රතිපත්තිය බලාත්මක කිරීම සඳහා විශේෂ නෛතික විධිවිධාන\nසැලැස්වීමට දුන්‌ අවශ්‍ය වී ඇති බැවින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මෙම පනත 2017 අංක 10 දරන ඡන්ද හිමියන්‌ ලියාපදිංචි\nකිරීමේ (විශේෂ විධිවිධාන) පනත යනුවෙන්‌ හඳුන්වනු ලැබේ.\n\n2. (1) 1980 අංක 44 දරන ඡන්ද හිමියන්‌ ලියාපදිංචි කිරීමේ\nපනතේ පටහැනිව කුමක්‌ සඳහන්‌ වුව ද සහ ආණ්ඩුක්‍රම ව්‍යවස්ථාවේ\n89 වන ව්‍යවස්ථාවට යටත්ව-\n\n(අ) අභ්‍යන්තර වශයෙන්‌ අවතැන්‌ වූ හෝ අවතැන්‌ වී සිටි\nතැනැත්තකුව සිටියා වූ ද;\n\n(ආ) 2009 වර්ෂය අවසන්‌ වන තෙක්‌ වූ යම්‌ වර්ෂයක්‌ සඳහා\nයම්‌ මැතිවරණ කොට්ඨාසයක්‌ සඳහා වූ ඡන්ද හිමි\nනාමලේඛනයක නම ඇතුළත්‌ වන්නා වූ ද; සහ\n\n2---01, 005 183---2861 (2017/05)\n\nපූර්විකාව.\n\nලුහුඬු නාමය.\n\nලියාපදිංචි වීම\nසඳහා සුදුසුකම්‌\nඇති අභ්‍යන්තර\nවශයෙන්‌ අවතැන්‌\nවූ තැනැත්තන්‌.\n\n2 2017 අංක 10 දරන ඡන්ද හිමියන්‌ ලියාපදිංචි\nකිරීමෙ (විශේෂ විධිවිධානා පනත\n\n(ඇ) 2009 වර්ෂයෙන්‌ පසුව වලංගුව පැවති කවර හෝ\nනාමලේඛනයක තමාගේ නම ඇතුළත්‌ කරනු ලැබ\nනොමැති වූ ද,\n\nශ්‍රී ලංකාවේ ඕනෑම පුරවැසියකුට ඉහත (අ), (ආ) සහ (ඇ) යන\nඡේදවල නිශ්චිතව දුක්වෙන කරුණු සනාථ කරනු ලැබීම මත සහ\nඔහු අභ්‍යන්තර වශයෙන්‌ අවතැන්‌ වූ හෝ අවතැන්‌ වී සිටි තැනැත්තකු\nබවට ඔහු දනට පදිංචිව සිටින ප්‍රදේශයේ ග්‍රාම නිලධාරි විසින්‌\nනිකුත්‌ කරන ලද සහතිකයක්‌ ඉදිරිපත්‌ කිරීම මත, 2009 මැයි මස\n18 වන දිනයට පෙර තමා ස්ථීරව පදිංචි වී සිටි මැතිවරණ\nකොට්ඨාසයේ හන්ද හිමි නාමලේඛනයෙයහි ලියාපදිංචි කරනු ලැබීම\nසඳහා එම මැතිවරණ කොට්ඨාසයේ ලියාපදිංචි කිරීමේ නිලධරයා\nවෙත ඉල්ලීමක්‌ කිරීමට හිමිකම ඇත්තේ ය.\n\n(2) (1) චන උපවගන්තියේ සඳහන්‌ ඉල්ලීම, මැතිවරණ කොමිෂන්‌\nසභාව විසින්‌ ගැසට්‌ පත්‍රයේ සහ සිංහල, දෙමළ සහ ඉංග්‍රීසි යන\nඑක්‌ එක්‌ භාෂාවලින්‌ පළවන යටත්‌ පිරිසෙයින්‌ එක්‌ පුවත්‌ පතකවත්‌\nපළකරනු ලබන දුන්වීමක්‌ මගින්‌ නිශ්චිතව සඳහන්‌ කරනු ලබන\nදිනයක දී හෝ එදිනට පෙර කරනු ලැබිය යුතු ය.\n\n(3) (1) චන උපවගන්තියේ කුමක්‌ සඳහන්‌ වුව ද, ඒ උපවගන්තියේ\nසඳහන්‌ පුරවැසියකුගේ\n\n(අ) එම පුරවැසියා අභ්‍යන්තර වශයෙන්‌ අවතැන්‌ වූ තැනැත්තකු\nබවට පත්‌ වූ දිනයේ දී වයස අවුරුදු දහ අටට එළඹ\nනොසිටියා වූ ද, ඉල්ලීම කරනු ලබන අවස්ථාවේ දී\nවලංගුව පැවති ඡන්ද හිමි නාමලේඛනය ප්‍රතිශෝධනය\nකිරීම ආරම්භ කළ දිනයේ දී වයස අවුරුදු දහඅට හෝ\nඊට වැඩි වයසකට එළඹ ඇත්තා වූ ද;\n\n(ආ) එම පුරවැසියා අභ්‍යන්තර වශයෙන්‌ අවතැන්‌ වූ තැනැත්තකු\nබවට පත්වීමෙන්‌ පසුව ඉපදී, ඉල්ලීම කරනු ලබන\nඅවස්ථාවේ දී වලංගුව පැවති ඡන්ද හිමි නාමලේඛනය\nප්‍රතිශෝධනය කිරීම ආරම්භ කළ දිනයේ දී වයස අවුරුදු\nදහ අට හෝ ඊට වැඩි වයසකට එළඹ ඇත්තා වූ ද; සහ\n\n(ඇ) 2009 වර්ෂයෙන්‌ පසුව වලංගුව පැවති කවර හෝ\nනාමලේඛනයක තමාගේ නම ඇතුළත්‌ කරනු ලැබ\nනොමැති වූ ද,\n\n2017 අංක 10 දරන ඡන්ද හිමියන්‌ ලියාපදිංචි 3\nකිරීමෙ (විශේෂ විධිවිධානා පනත\n\nදරුවන්ට, ලියාපදිංචි කිරීමට අපේක්ෂිත දරුවාගේ උප්පැන්න\nසහතිකය සහ ඔහු පදිංචිව සිටින ප්‍රදේශයේ ග්‍රාම නිලධාරි විසින්‌\nඉහත (අ) හෝ (ආ) සහ (ඇ) කරුණු සනාථ කරමින්‌ නිකුත්‌ කරන\nලද සහතිකයක්‌ ඉඳිරිපත්‌ කිරීම මත, ඒ උපවගන්තියේ ප්‍රදානය කරනු\nලැබූ හිමිකම ව්‍යාප්ත කරනු ලැබිය යුතු ය.\n\n3. (1) 2 වන වගන්තියේ සඳහන්‌ තැනැත්තන්ගේ නම්‌ ලැයිස්තුවක්‌\nලියාපදිංචි කිරීමේ නිලධරයා විසින්‌ පිළියෙල කරනු ලැබිය යුතු\nඅතර, එම ලැයිස්තුව සම්පූර්ණ කර ඇති බවට සහ දවසේ සියලු\nයුක්ති සහගත වේලාවන්‌ තුළ දී එම ලැයිස්තුව පරීක්ෂා කිරීම\nසඳහා ලියාපදිංචි කිරීමේ නිලධරයාගේ කාර්යාලයේ තබා ඇති\nබවට, සඳහන්‌ කරමින්‌ ලියාපදිංචි කිරීමේ නිලධරයා විසින්‌ ගැසට්‌\nපත්‍රයේ සහ සිංහල, දෙමළ සහ ඉංග්‍රීසි යන එක්‌ එක්‌ භාෂාවලින්‌\nපළවන යටත්‌ පිරිසෙයින්‌ එක්‌ පුවත්‌ පතකවත්‌ දුන්වීමක්‌ පළ කළ\n\n(2) (අ) යම්‌ මැතිවරණ කොට්ඨාසයක්‌ සඳහා වූ යම්‌ ඡන්ද හිමි\nනාම ලේඛනයක ලියාපදිංචි වීම සඳහා ඉල්ලුම්‌ කර ඇත්තා වූ ද,\n(1) චන උපවගන්තියේ සඳහන්‌ ලැයිස්තුවේ තමාගේ නම ඇතුළත්‌\nකර නොමැති වූ ද, යම්‌ තැනැත්තකු විසින්‌ ගැසට්‌ පත්‍රයේ පළ වූ\nදුන්වීමේ දින සිට දින දහහතරක්‌ ඇතුළත ලියාපදිංචි කිරීමේ\nනිලධරයා වෙත ලිඛිතව අභියාචනය කළ හැකි ය.\n\n(ආ) ලියාපදිංචි කිරීමේ නිලධරයාගේ තීරණවලට එරෙහිව වූ\nවිරෝධතා සහ අභියාචන සම්බන්ධයෙන්‌ 1980 අංක 44 දරන ඡන්ද\nහිමියන්‌ ලියාපදිංචි කිරීමේ පනතේ 14 වන වගන්තියේ (7) වන\nඋපවගන්තියේ සිට (16) වන උපවගන්තිය දක්වා වූ විධිවිධාන,\nඅවශ්‍ය වෙනස්‌ කිරීම්‌ සහිතව, අදාළ විය යුතු ය.\n\n(ඇ) අභියාචනය කිරීමෙන්‌ පසුව සහ පරීක්ෂණයෙන්‌ පසුව 4\nවන වගන්තියේ සඳහන' පරිපූරක නාමලේඛනයෙහි එම\nඉල්ලුම්කරුගේ නම ඇතුළත්‌ නොකිරීමට ලියාපදිංචි කිරීමේ නිලධරයා\nතීරණය කළහොත්‌ ලියාපදිංචි කිරීමේ නිලධරයාගේ තීරණයේ දින\nසිට සති එකක්‌ ඇතුළත අතෘප්තියට පත්‌ අභියාචක විසින්‌\nප්‍රතිශෝධනය කිරීමේ නිලධරයා වෙත අභියාචනය කළ හැකි ය.\nතව ද, මේ ඡේදය යටතේ කරනු ලබන අභියාචනවලට 1980 අංක\n44 දරන ඡන්ද හිමියන්‌ ලියාපදිංචි කිරීමේ පනතේ 15 වන වගන්තියේ\n(1) චන උපවගන්තියේ සිට (5) වන උපවගන්තිය දක්වා වූ විධිවිධාන,\nඅවශ්‍ය වෙනස්‌ කිරීම්‌ සහිතව, අදාළ විය යුතු ය.\n\nහිමිකම්‌ පෑම්‌\nලැයිස්තුව.\n\nපරිපූරක\nනාමලේඛනය.\n\nවැරදි.\n\n4 2017 අංක 10 දරන ඡන්ද හිමියන්‌ ලියාපදිංචි\nකිරීමෙ (විශේෂ විධිවිධානා පනත\n\n4. පරීක්ෂණයක්‌ සහ තීරණය කිරීමක්‌ අවශ්‍ය වුවහොත්‌ එම\nතීරණය කිරීම සිදු කිරීමෙන්‌ පසු 3 වන වගන්තිය යටතේ පිළියෙල\nකරන ලද ලැයිස්තුවෙහි නම්‌ ඇතුළත්ව ඇති තැනැත්තන්ගේ නම්‌\nඇතුළත්‌ වන පරිපූරක නාමලේඛනයක්‌, එක්‌ එක්‌ මැතිවරණ\nකොට්ඨාසයේ ලියාපදිංචි කිරීමේ නිලධරයා විසින්‌ පිළියෙල කර\nසහතික කළ යුතු අතර, 3 වන වගන්තිය ප්‍රකාරව අවසන්‌ කළ\nයුතු ය:\n\nඑසේ වුව ද, ප්‍රතිශෝධනය කිරීමේ නිලධරයා වෙත ඉදිරිපත්‌\nකරන ලද අභියාචනයක්‌ අවසන්‌ නොවී පවතින කාලය තුළ දී\nලියාපදිංචි කිරීමේ නිලධරයා විසින්‌ පරිපූරක නාමලේඛනය සහතික\nකරනු ලැබිය හැකි අතර, ඉන්‌ පසු එම අභියාචනය පිළිබඳව කරනු\nලබන තීරණය මත ප්‍රතිශෝධනය කිරීමේ නිලධරයාගේ තීරණයට\nඅනුකූලව ලියාපදිංචි කිරීමේ නිලධරයා විසින්‌ යම්‌ තැනැත්තකුගේ\nනම එම නාමලේඛනයට ඇතුළත්‌ කිරීම හෝ එම නාමලේඛනයෙන්‌\nඉවත්‌ කිරීම හෝ කරනු ලැබිය යුතු ය.\n\n5. (1) යම්‌ තැනැත්තකුට ඡන්ද හිමි නාමලේඛන දෙකක හෝ\nඊට වැඩි ගණනක ඔහුගේ නම ඇතුළත්‌ කරවා ගැනීමට සුදුසුකම්‌\nතිබුණ ද, එය නොතකා, පරිපූරක නාමලේඛනයේ නම ඇතුළත්ව\nඇති එම තැනැත්තාට වෙනත්‌ යම්‌ ඡන්ද හිමි නාමලේඛනයකට\nඔහුගේ නම ඇතුළත්‌ කරවා ගැනීමට හිමිකමක්‌ නොමැත්තේ ය.\n\n(2) යම්‌ ඡන්ද හිමි නාමලේඛනයක එක්‌ වරකට වැඩි වාර ගණනක්‌\nනම ඇතුළත්‌ කරවා ගැනීමට යම්‌ තැනැත්තකුට සුදුසුකම්‌ තිබුණ ද,\nඑය නොතකා, එකම ඡන්ද හිමි නාමලේඛනයේ එක්‌ වරකට වැඩි\nවාර ගණනක්‌ ඔහුගේ නම ඇතුළත්‌ කරවා ගැනීමට කිසිම\nතැනැත්තකුට හිමිකමක්‌ නොමැත්තේ ය.\n\n(3) මේ පනතේ විධිවිධානවල කුමක්‌ සඳහන්‌ වුව ද, පරිපූරක\nනාමලේඛනයෙහි තමාගේ නම සඳහන්ව ඇති යම්‌ තැනැත්තකුගේ\nනම වෙනත්‌ යම්‌ ඡන්ද හිමි නාමලේඛනයක ඇතුළත්ව ඇත්නම්‌ සහ\nඑම තැනැත්තා විසින්‌ මැතිවරණ කොට්ඨාස දෙකක හෝ ඊට වැඩි\nගණනක දී තම ඡන්දය පාවිච්චි කරයි නම්‌, ඔහු වරදකට වරදකරු\nවන අතර, මහෙස්ත්‍රාත්වරයකු ඉදිරියේ වරදකරු කරනු ලැබීමේ දී\nඅවුරුදු දෙකක්‌ නොඉක්මවන කාලයක්‌ සඳහා බන්ධනාගාරගත\nකිරීමකට හෝ රුපියල්‌ එක්‌ ලක්ෂයක්‌ නොඉක්මවන දඩයකට හෝ\nඑම බන්ධනාගාරගත කිරීම සහ දඩය යන දඬුවම්‌ දෙකට ම හෝ\nඑම තැනැත්තා යටත්‌ වන්නේ ය.\n\n2017 අංක 10 දරන ඡන්ද හිමියන්‌ ලියාපදිංචි 5\nකිරීමෙ (විශේෂ විධිවිධානා පනත\n\n(4) මේ පනතේ සඳහන්‌ යම්‌ කාර්යයක්‌ සඳහා අසත්‍ය තොරතුරු\nහෝ ව්‍යාජ ලේඛන ඉදිරිපත්‌ කරනු ලබන 2 වන වගන්තියේ සඳහන්‌\nයම්‌ තැනැත්තකු වරදකට වරදකරු වන අතර, මහෙස්ත්‍රාත්වරයකු\nඉදිරියේ වරදකරු කරනු ලැබීමේ දී අවුරුදු එකක්‌ නොඉක්මවන\nකාලයක්‌ සඳහා බන්ධනාගාරගත කිරීමකට හෝ රැපියල්‌ පනස්‌\nදහසක්‌ නොඉක්මවන දඩයකට හෝ එම බන්ධනාගාරගත කිරීම\nසහ දඩය යන දඬුවම්‌ දෙකට ම හෝ එම තැනැත්තා යටත්‌\nවන්නේ ය.\n\n6. මෙම පනතේ විධිවිධාන මෙම පනත ක්‍රියාත්මක වීම\nආරම්භවන දින සිට අවුරුදු හතරක කාල සීමාවක්‌ සඳහා බලාත්මකව\nපවතින්නේ ය.\n\n7. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\n8. මේ පනතෙහි-\n\n\"මැතිවරණ කොමිෂන්‌ සභාව\" යන්නෙන්‌, ආණ්ඩුක්‍රම\nව්‍යවස්ථාවේ 103 ව්‍යවස්ථාව යටතේ පිහිටුවනු\nලැබූ මැතිවරණ කොමිෂන්‌ සභාව අදහස්‌ වේ;\n\n\"අභ්‍යන්තර වශයෙන්‌ අවතැන්‌ වූ තැනැත්තා” යන්නෙන්‌,\nශ්‍රී ලංකාවේ ස්ථිර වශයෙන්‌ පදිංචි වී සිටියා වූ ද,\n2009 මැයි මස 18 වන දිනයට පෙරාතුව කවර\nහෝ අවස්ථාවක දී ත්‍රස්තවාදී සටන්කාමී හෝ\nවෙනත්‌ කණ්ඩායමක යම්‌ ක්‍රියාකාරකම්වල\nප්‍රතිඵලයක්‌ ලෙස ඔහුගේ ස්ථිර පදිංචි ස්ථානය\nහැරයාමට සිදු වූ හෝ හේතු වූ ද, දනට තම මුල්‌\nපදිංචි ස්ථානයෙන්‌ පිටත ශ්‍රී ලංකාව තුළ පදිංචි\nවී සිටින්නා වූ ද, ශ්‍රී ලංකාවේ පුරවැසියකු අදහස්‌\nවේ;\n\n\"ලියාපදිංචි කිරීමේ නිලධරයා” යන්නට, 1980 අංක 44\nදරන ඡන්ද හිමියන්‌ ලියාපදිංචි කිරීමේ පනතේ\n\nඇති අර්ථය ම තිබිය යුතු ය;\n\nපනත ක්‍රියාත්මක\nවීමේ කාලසීමාව.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nඅර්ථ නිරූපණය.\n\n6 2017 අංක 10 දරන ඡන්ද හිමියන්‌ ලියාපදිංචි\nකිරීමෙ (විශේෂ විධිවිධානා පනත\n\n\"චලංගුව පැවති නාම ලේඛනය\" යන්නට, 1980 අංක 44\nදරන ඡන්ද හිමියන්‌ ලියාපදිංචි කිරීමේ පනතේ\nඇති අර්ථය ම තිබිය යුතු ය;\n\n\"ප්‍රතිශෝධනය කිරීමේ නිලධරයා” යන්නට, 1980 අංක 44\nදරන ඡන්ද හිමියන්‌ ලියාපදිංචි කිරීමේ පනතේ\nඇති අර්ථය ම තිබිය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2017,
  "language": "si"
}