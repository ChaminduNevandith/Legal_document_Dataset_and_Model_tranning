{
  "document_id": "13-2013_S",
  "raw_text": "2013 අංක 13 දරන නොතාරිස්‌\n(සංශෝධන) පනත\n\n[සහතිකය සටහන්‌ කළේ 2013 අප්‍රේල්‌ මස 23 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2013 අප්‍රේල්‌ මස 26 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 2.50 යි. තැපැල්‌ ගාඝසතුව : රු. 5.00 යි.\n\n2013 අංක 13 දරන නොතාරිස්‌\n(සංශෝධන) පනත\n\n[සහතිකය සටහන්‌ කළේ 2013 අප්‍රේල්‌ මස 23 වැනි දින]\nඑල්‌. ඩී.~ඕ. 20/2013.\n\n(107 වන අධිකාරය වූ) නොතාරිස්‌ ආඥාපනත\nසංශෝධනය කිරීම සඳහා වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2013 අංක 13 දරන නොතාරිස්‌ (සංශෝධන)\nපනත යනුවෙන්‌ හඳුන්වනු ලබන අතර, 2013 ජනවාරි මස 1 වන\nදින සිට ක්‍රියාත්මක වන ලෙස සලකනු ලැබිය යුතු ය.\n\n2. (මෙහි මින්මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු\nලබන) (107 වන අධිකාරය වූ) නොතාරිස්‌ ආඥාපනතේ 27 වන\nවගන්තියේ 3 වන උපවගන්තියේ “අතර රැපියල්‌ දහයක මුද්දර\nගාස්තුවක්‌ ද දැරිය යුතු ය;” යන වචන වෙනුවට “අතර රැපියල්‌\nදහසක මුදල්‌ ප්‍රමාණයක්‌ හෝ අමාත්‍යවරයා විසින්‌, කලින්‌ කල,\nනියම කරනු ලබන වෙනත්‌ යම්‌ මුදලක්‌ ගෙවිය යුතු ය;” යන වචන\nආදේශ කිරීමෙන්‌ එම වගන්තිය මෙයින්‌ සංශෝධනය කරනු ලැබේ.\n\n3. ප්‍රධාන ප්‍රඥප්තියේ දෙවන උපලේඛනයේ ඈ ආකෘතියේ\n“මුද්දර ගසන ලද සහතිකයට” යන වචන වෙනුවට “සහතිකයට”\nයන වචනය ආදේශ කිරීමෙන්‌ එම ආකෘතිය මෙයින්‌ සංශෝධනය\nකරනු ලැබේ.\n\n4. 2013 ජනවාරි මස 1 වන ඳිනයෙන' ආරම්භව\nකථානායකවරයාගේ සහතිකය ඔහුගේ අත්සන ඇතිව සටහන්‌ කරනු\nලබන්නා වූ දිනයෙන්‌ අවසන්‌ වන කාලය දක්වා යම්‌ ගාස්තුවක්‌\nඅයකිරීම සඳහා හෝ එකතු කිරීම සඳහා මේ පනත මගින්‌ බලය දී\nඇති යම්‌ කාර්යයක්‌ සඳහා රෙපිස්ට්‍රාර්‌ඵජනරාල්වරයා විසින්‌ හෝ\nඔහු වෙනුවෙන්‌ නැතහොත්‌ මේ පනත යටතේ බලය පවරන ලද\nයම්‌ තැනැත්තකු විසින්‌ අයකරනු ලබන හෝ එකතු කරනු ලබන\nයම්‌ ගාස්තු රෙපිස්ට්‍රාර්‌-ජනරාල්වරයා විසින්‌ හෝ මේ පනත යටතේ\nබලය පවරන ලද වෙනත්‌ යම්‌ තැනැත්තකු විසින්‌ වලංගු ලෙස අය\nකරනු ලැබ හෝ එකතු කර ඇති ලෙස සලකනු ලැබිය යුතු ය:\n\nලුහුඬු නාමය සහ\nක්‍රියාත්මකවීමේ\nඳිනය.\n\n(107 වන අධිකාරය\nවූ) නොතාරිස්‌\nආඥාපනතේ 27\nවන වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\nදෙවන\nඋපලේඛනයේ ඈඇඈ\nආකෘතිය\nසංශෝධනය කිරීම.\n\nවලංගු වීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n2 2013 අංක 13 දරන නොතාරිස්‌\n(සංශෝධන) පනත\n\nඑසේ වුව ද, ඉහත කී විධිවිධාන, ඉහත කී කාලසීමාව තුළ දී\nඅයකරනු ලබන හෝ එකතු කරනු ලබන ගාස්තු සම්බන්ධයෙන්‌ යම්‌\nඅධිකරණයක්‌ විසින්‌ කරනු ලබන තීරණයකට හෝ නියමයකට\nනැතිනම්‌ යම්‌ අධිකරණයක විභාග වෙමින්‌ පවත්නා නඩු කටයුතු\nසඳහා බලනොංපැෑ යුතු ය.\n\n5. මෙම පනතේ සිංහල හා දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2013,
  "language": "si"
}