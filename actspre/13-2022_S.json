{
  "document_id": "13-2022_S",
  "raw_text": "2022 අංක 13 දරන එකතු කළ අගය මත බඳු\n(සංශෝධන) පනත\n\n[සහතිකය සටහන්‌ කළේ 2022 මාර්තු මස 31 වන දින]\nආණ්ඩුවේ නියමය පරිදි මුද්‍රණය කරන ලදී\n2022 අප්‍රේල්‌ මස 01 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළකරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\nකොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.\n\nමිල ;: රු. 10.00 තැපැල්‌ ගාස්තුව : රු. 15.00\n\nමෙම පනත *%/0/0/.00011111611(5. 50%/.1]].ක වෙබ්‌ අඩවියෙන්‌ බාගත කළ හැක.\n\n2022 අංක 13 දරන එකතු කළ අගය මත බඳු\n(සංශෝධන) පනත\n\n[සහතිකය සටහන්‌ කළේ 2022 මාර්තු මස 31 වන දින |\nඑල්‌.ඩී.-ඕ. 51/2021\n\n2002 අංක 14 දරන එකතු කළ අගය මත බදු පනත සංශෝධනය\nකිරීම සඳහා වූ පනතකි\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-\n\n1. මේ පනත 2022 අංක 13 දරන එකතු කළ අගය මත බදු\n(සංශෝධන) පනත යනුවෙන්‌ හඳුන්වනු ලැබේ.\n\n2. (මෙහි මින්මතු \"ප්‍රධාන ප්‍රඥප්තිය” යනුවෙන්‌ සඳහන්‌ කරනු\nලබන) 2002 අංක 14 දරන එකතු කළ අගය මත බදු පනතේ 25ඇ\nවන වගන්තියේ (3) වන උපවගන්තිය පහත දැක්වෙන පරිදි මෙයින්‌\nසංශෝධනය කරනු ලැබේ:-\n\n(1) එම උපවගන්තියේ (ඊ) ඡේදයේ \"2016 නොවැම්බර්‌ මස 1\nවන දිනෙන්‌ ආරම්භ වන කාලසීමාව සඳහා සියයට\nපහළොටක්‌ විය යුතු ය.” යන වචන සහ ඉලක්කම්‌\nවෙනුවට \"2016 නොවැම්බර්‌ මස 1 වන දිනෙන්‌ ආරම්භ\nවන එහෙත්‌ 2021 දෙසැම්බර්‌ මස 31 වන දිනෙන්‌ අවසන්‌\nවන කාලසීමාව සඳහා සියයට පහළොටචක්‌ විය යුතු ය;”\nයන වචන සහ ඉලක්කම්‌ ආදේශ කිරීමෙන;\n\n(2) එම උපවගන්තියේ (ඊ) ඡේදයට ඉක්බිතිව ම පහත දැක්වෙන\nකොටස එකතු කිරීමෙන්‌: -\n\n\"(උ) 2022 ජනවාරි මස 1 වන දින හෝ එදිනට පසු\nසියයට දහඅටක්‌ විය යුතු ය.”.\n\n3. ප්‍රධාන ප්‍රඥප්තියේ පළමුවන උපලේඛනයේ 11 වන කොටසේ\n(අ) ඡේදය පහත දැක්වෙන පරිදි මෙයින්‌ සංශෝධනය කරනු ලැබේ:~\n\n(1) එම ඡේදයේ (0ට(1) වන අයිතමයේ \"2020 මැයි මස 20\nවන දින සිට බලාත්මක වන පරිදි” යන වචන සහ\nඉලක්කම්‌ වෙනුවට \"2020 මැයි මස 20 වන දින සිට\nබලාත්මක එහෙත්‌ 2021 දෙසැම්බර්‌ මස 31 වන දිනෙන්‌\nඅවසන්‌ වන පරිදි” යන වචන සහ ඉලක්කම්‌ ආදේශ\nකිරීමෙන්‌;”;\n\nලුහුඬු නාමය\n\n2002 අංක 14\nදරන පනතේ\n25අ( වන\nවගන්තිය\nසංශෝධනය කිරීම\n\nප්‍රධාන ප්‍රඥප්තියේ\nපළමුවන\nඋපලේඛනය\nසංශෝධනය කිරීම\n\nවලංගු කිරීම\n\n2 2022 අංක 13 දරන එකතු කළ අගය මත බදු\n(සංශෝධන) පනත\n\n(3) 0ටට1)) වන අයිතමයට ඉක්බිතිව ම පහත දැක්වෙන අලුත්‌\nඅයිතමය එකතු කිරීමෙන්‌; -\n\n\"9591) සෞඛ්‍යය විෂයය පවරා ඇති\nඅමාත්‍යවරයාගෙ අමාත්‍යාංශයෙ\nලේකම්වරයා විසින්‌ නිර්දේශ කර මුදල්‌\nවිෂයය පවරා ඇති අමාත්‍යවරයා විසින්‌\nඅනුමත කරන ලද, 2022 ජනවාරි මස 1\nවන දින හෝ එදිනට පසු යම්‌ වසංගත\nතත්ත්වයක්‌ හො මහජන සෞඛ්‍ය\nසම්බන්ධයෙන්‌ වන හදඳිසි තත්ත්වයක්‌\nහමුවේ කටයුතු කිරීමට සෞඛ්‍ය සේවා\nසැපයීම සඳහා අවශ්‍ය වන්නා වූ ද යම්‌\nරජයේ රොහලකට හෙ)ං සෞඛ්‍ය\nඅමාත්‍යාංශයට ප්‍රදානය කරන ලද්දා වූ ද\nවෛද්‍ය උපකරණ, යන්ත්‍ර සූත්‍ර,\nතාක්ෂණික උපකරණ, උපාංග සහ\nඒවායේ කොටස්‌, රෝහල්‌ ගෘහ භාණ්ඩ,\nඔෟෂධ සහ රසායනික ද්‍රව්‍ය.”.\n\n4. 2022 ජනවාරි මස 1 වන ඳින හෝ එදිනට පසු ආරම්භව,\nමේ පනත සම්බන්ධයෙන්‌ කථානායකවරයාගේ සහතිකය සටහන්‌\nකරනු ලබන දිනයෙන්‌ අවසන්‌ වන යම්‌ කාලසීමාවක්‌ ඇතුළත, මේ\nපනතේ විධිවිධාන සලසා ඇති පරිදි එකතු කළ අගය මත බදු\nරැස්කිරීමට බලය පවරනු ලැබූ යම්‌ තැනැත්තකු විසින්‌ නිසි අධිකාරී\nබලය සහිතව ක්‍රියාකර ඇති ලෙස සලකනු ලැබිය යුතු ය. තව ද, ඒ\nබද්ද එකතු කිරීම සියලු කාර්ය සඳහා වලංගු ලෙස කරනු ලැබ\nඇති බවට සහ වලංගු බවට සලකනු ලැබිය යුතු අතර, ඒ බද්ද\nඑකතු කිරීම සම්බන්ධයෙන්‌ උද්ගත විය හැකි සියලු සිවිල්‌ හෝ\nඅපරාධ නඩුවලින්‌ එම තැනැත්තා මෙයින්‌ හානිපූරණය කරනු ලැබේ:\n\nඑසේ වුව ද, එම කාලසීමාව තුළ දී, මේ පනතේ විධිවිධාන\nසලස්වා ඇති ආකාරයට එකතු කරන ලද යම්‌ බද්දක්‌ සම්බන්ධයෙන්‌\nයම්‌ අධිකරණයක්‌ විසින්‌ ගනු ලැබූ තීරණයක්‌ හෝ ආඥාවක්‌\nසම්බන්ධයෙන්‌ හෝ යම්‌ අධිකරණයක විභාග වෙමින්‌ පවතින\nයම්‌ නීති කෘත්‍යයක්‌ සම්බන්ධයෙන්‌ ඉහත කී විධිවිධාන බල\nනොපෑ යුතු ය.\n\n2022 අංක 13 දරන එකතු කළ අගය මත බදු 3\n(සංශෝධන) පනත\n\n5. සැක දුරු කිරීම සඳහා, යම්‌ නිශ්චිත ආයතනයක්‌ හෝ යම්‌\nතැනැත්තකු විසින්‌, 2022 ජනවාරි මස 1 වන දිනයෙන්‌ ආරම්භව\nමේ පනත බලාත්මක වන දිනයෙන්‌ අවසන්‌ වන යම්‌ කාලසීමාවකට\nඅදාළව මේ පනතේ 2 වන වගන්තියේ (2) වන උපවගන්තියට\nඅනුකූලව බද්ද ගෙවා නොමැති අවස්ථාවක, ඒ ආයතනය හෝ ඒ\nතැනැත්තා විසින්‌ මේ පනත බලාත්මක වන දිනට පසුව එළඹෙන\nමාසයේ විසිවන දිනට පෙරතුව ඔහු විසින්‌ ගෙවිය යුතු බදු මුදල\nගෙවනු ලබන්නේ නම්‌, ප්‍රධාන ප්‍රඥප්තියේ විධිවිධාන ප්‍රකාරව ඒ\nනිශ්චිත ආයතනය හෝ තැනැත්තා ගෙවීම පැහැර හැර ඇති\nතැනැත්තකු ලෙස සලකනු නොලැබිය යුතු බවට ප්‍රකාශ කරනු\nලැබේ.\n\n6. මේ පනතේ සිංහල හා දෙමළ භාෂා පාඨ අතර, යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nබදු ගෙවීම පැහැර\nහැර ඇති\nතැනැත්තකු ලෙස\nසලකනු\nනොලැබිය යුතු\nබව\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය\nයුතු බව\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2022,
  "language": "si"
}