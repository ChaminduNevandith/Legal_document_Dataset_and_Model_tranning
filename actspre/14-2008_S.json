{
  "document_id": "14-2008_S",
  "raw_text": "2008 අංක 14 දරන ක්‍රමෝපාය සංවර්ධන\nව්‍යාපෘති පනත\n\n[සහතිකය සටහන්‌ කළේ 2008 පෙබරවාරි මස 29 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2008 පෙබරවාරි මස 29 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 4.00 යි. තැපැල්‌ ගාඝතුව : රු. 5.00 යි\n\n2008 අංක 14 දරන ක්‍රමෝපාය සංවර්ධන\nව්‍යාපෘති පනත\n\n[සහතිකය සටහන්‌ කළේ 2008 පෙබරවාරි මස 29 වන දින |\nඑල්‌. ඩී. ඕ. 5/2008.\n\nක්‍රමෝපාය සංවර්ධන ව්‍යාපෘති ප්‍රවර්ධනය සඳහා ද; හඳුනාගත්‌\nක්‍රමෝපාය සංවර්ධන ව්‍යාපෘති සමබන්ධයෙන්‌ බඳු රහිත\nකාල සීමාවක්‌ ලබාදීම සඳහා දඳ; ඊට සමබන්ධ හෝ ආනුෂංගික\nකරුණු සඳහා විධිවිධාන සැලැස්වීම සඳහා වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2008 අංක 14 දරන ක්‍රමෝපාය සංවර්ධන\nව්‍යාපෘති පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වන දිනයේ සිට සහ ඉන්‌ පසු මේ\nපනතේ කාර්ය සඳහා මෙහි පහත අඩංගු විධිවිධානවලට අනුව,\nක්‍රමෝපාය සංවර්ධන ව්‍යාපෘති ලෙස හඳුනාගනු ලැබුවා වූ ද මේ\nපනතේ උපලේඛනයේ නිශ්චිතව සඳහන්‌ ප්‍රඥප්තිවල විධිවිධාන\nඅදාළවීමෙන්‌ කලින්‌ කලට නිදහස්‌ කරනු ලැබිය යුතු වූ ද සමහර\nව්‍යාපෘති තිබිය යුතු ය :\n\nඑසේ වුවද මේ වගන්තිය යටතේ ප්‍රදානය කරනු ලැබිය හැකි බදු\nනිදහස්‌ කිරීමේ කාල සීමාව කවර අවස්ථාවක හෝ වසර විසිපහක්‌\nනොඉක්මවිය යුතු ය.\n\n3. (1) 1978 අංක 4 දරන ශ්‍රී ලංකා ආයොජන මණ්ඩල පනත\nයටතේ ස්ථාපනය කරන ලද ශ්‍රී ලංකා ආයෝජන මණ්ඩලය, අදාළ\nරේඛීය අමාත්‍යාංශය විමසා යම්‌ යෝජිත ව්‍යාපෘතියක්‌ ක්‍රමෝපාය\nසංවර්ධන ව්‍යාපෘතියක්‌ ලෙස හඳුනා ගත යුතු ය.\n\n(2) (1) වන උපවගන්තිය ප්‍රකාර යම්‌ ව්‍යාපෘතියක්‌, ක්‍රමෝපාය\nසංවර්ධන ව්‍යාපෘතියක්‌ ලෙස හඳුනාගැනීමෙන්‌ පසු, ආයෝජන විෂයය\nභාර අමාත්‍යවරයා විසින්‌ සෑම යෝජිත ව්‍යාපෘතියකට ම අදාළ\nතොරතුරු ද, ඒ සම්බන්ධයෙන්‌ ප්‍රදානය කරනු ලබන නිදහස්‌ කිරීම්‌\nද ගැසට්‌ පත්‍රයේ පළකරනු ලබන නිවේදනයක්‌ මගින්‌ ප්‍රකාශයට\nපත්‌ කරනු ලැබිය යුතු ය.\n\n2---01, 002788-4,650 (2008/02)\n\nලුහුඬු නාමය.\n\nපනතේ\nඅභිමතාර්ථ.\n\nක්‍රමෝපාය\nසංවර්ධන ව්‍යාපෘති\nහඳුනා ගැනීම.\n\nනියමය ක්‍රියාත්මක\nවිය යුතු ආකාරය.\n\n2 2008 අංක 14 දරන ක්‍රමෝපාය සංවර්ධන\nව්‍යාපෘති පනත\n\n(3) (2) වචන උපවගන්තිය යටතේ පළ කරන ලද නිවේදනයේ දින\nසිට දින තිහක්‌ ඉකුත්‌ වූ පසු, ආයෝජන විෂයය භාර අමාත්‍යවරයා\nවිසින්‌ මුදල්‌ විෂයය භාර අමාත්‍යවරයා විමසං\n\n(අ) එවැනි ව්‍යාපෘතියක්‌ ක්‍රමෝපාය සංවර්ධන ව්‍යාපෘතියක්‌\nලෙස සැළකීමට මූලික හේතුව ; සහ\n\n(ආ) ප්‍රදානය කිරීමට යෝජිත බදු නිදහස්‌ කාල සීමාව,\n\nපිළිබඳව අමාත්‍ය මණ්ඩලයට දැන්වීමට අවශ්‍ය පියවර ගත යුතු\nඅතර, එම ව්‍යාපෘතිය ක්‍රමෝපාය සංවර්ධන ව්‍යාපෘතියක්‌ ලෙස\nහඳුනාගැනීමට හා 2 වන වගන්තිය ප්‍රකාර එවැනි ව්‍යාපෘති සඳහා\nබදු නිදහස්‌ කිරීම්‌ ප්‍රදානය කිරීමට කැබිනට්‌ අමාත්‍යවරුන්ගේ අනුමතය\nලබා ගත යුතු ය.\n\n(4) ඒ ව්‍යාපෘතිය ක්‍රමෝපාය සංවර්ධන ව්‍යාපෘතියක්‌ ලෙස\nසැළකීමට හා 2 වන වගන්තිය ප්‍රකාර ඉහතකී බදු නිදහස්‌ කිරීම්‌\nප්‍රදානය කිරීමට කැබිනට්‌ මණ්ඩලය අනුමතය ලබා දෙන්නේ නම්‌,\nආයෝජන විෂයය භාර අමාත්‍යවරයා විසින්‌ අමාත්‍ය මණ්ඩලයේ\nඅනුමතය ලබා දුන්‌ දිනයේ සිට සති හයක්‌ ඇතුලත ගැසට්‌ පත්‍රයේ\nපළ කරනු ලබන නියමයක්‌ මගින්‌, ක්‍රමෝපාය සංවර්ධන ව්‍යාපෘතියේ\nනම, ඒ ව්‍යාපෘතිය ආරම්භ කරන දිනය සහ 2 වන වගන්තිය ප්‍රකාර\nමෙහි උපලේඛනයේ සඳහන්‌ ප්‍රඥප්ති අදාළ වීමෙන්‌ නිදහස්‌ වන\nදිනය ද එම නිදහස්‌ වීම අවසන්‌ වන දිනය ද නිශ්චිතව දැක්විය\nයුතු ය.\n\n(5) (4) වන උපවගන්තිය ප්‍රකාර කරන ලද සෑම නියමයක්‌ ම ඒ\nනියමය ගැසට්‌ පත්‍රයේ පළ කරනු ලැබීමේ දිනයෙන්‌ මාස තුනක්‌\nඇතුළත පාර්ලිමේන්තුවේ සභාගත කළ යුතු ය.\n\n4. 3 වන වගන්තියේ (4) වන උපවගන්තිය යටතේ කරන ලද\nසෑම නියමයක්‌ ම,\n\n(අ) පාර්ලිමේන්තුවේ යොජනා සම්මතවීමෙන්‌ පසු වහාම\nක්‍රියාත්මක විය යුතු ය ; සහ\n\n(ආ) පාර්ලිමේන්තූව විසින්‌ අනුමත කරනු නොලැබුවහොත්‌,\nඒ යටතේ කලින්‌ කරන ලද කිසිවකට අගතියක්‌ නොවන\nපරිදි, ඒ යෝජනාවේ දින සිට පරිච්ඡින්න වූ ලෙස සලකනු\nලැබිය යුතු ය.\n\n2008 අංක 14 දරන ක්‍රමෝපාය සංවර්ධන 3\nව්‍යාපෘති පනත\n\n5. මේ පනතේ සිංහල සහ දෙමළ භාෂා පාඨ අතර යමී\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\n6. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස,\n“ක්‍රමෝපායික සංවර්ධන ව්‍යාපෘතිය” යන්නෙන්‌, ජාතික යහපත\nසඳහා වූ ද, ආර්ථික හා සමාජමය ප්‍රතිලාභය රටට ලබාදිය හැකි වූ\nද, මූලික වශයෙන්‌\n\n(අ) මහපනතාවගේ යහපත සඳහා වන යෝජිත භාණ්ඩ හා\nසේවා සැපයීමට සම්බන්ධ වන ක්‍රමෝපායික වැදගත්කම;\n\n(ආ) සැළකිය යුතු ප්‍රමාණයකින්‌ රට තුළට විදේශ විනිමය ගලා\nඒම;\n\n(ඇ) සැළකිය යුතු ප්‍රමාණයකින්‌ රැකියා අවස්ථා උත්පාදනය\nසහ ආදායම්‌ උත්පාදනය කිරීමේ අවස්ථා ප්‍රවර්ධනය කිරීම;\nසහ\n\n(ඇ) තාක්ෂණය පිළිබඳව අපේක්ෂිත සුභවාදී පරිවර්තනය ද,\n\nහරහා රටේ ස්වභාවයේ සැළකිය යුතු අන්දමේ වෙනසක්‌ සිදු කළ\nහැකි ව්‍යාපෘති අදහස්‌ වේ.\n\nඋපලේඛනය\n(2 වන වගන්තිය)\n\n1. 2006 අංක 10 දරන දේශීය ආදායම්‌ පනත\n\n2. 2002 අංක 14 දරන එකතු කළ අගය මත බදු පනත\n\n3. 2002 අංක 11 දරන මුදල්‌ පනත\n\n4. 2005 අංක 5 දරන මුදල්‌ පනත\n\n5. 1989 අංක 13 දරන නිෂ්පාදන බදු (විශේෂ විධිවිධානා පනත\n6. 2006 අංක 13 දරන ආර්ථික සේවා ගාස්තු පනත\n\n7. 2002 අංක 16 දරන හරබදු පනත\n\n8 (235 වන අධිකාරය වූ) රේගු ආඥාපනත\n\nඅනනුකූලතාවයක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nඅර්ථ නිරුපණය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2008,
  "language": "si"
}