{
  "document_id": "14-2024_S",
  "raw_text": "2024 අංක 14 දරන\nදස්සනා බෞද්ධ සංවිධානය\n(සංස්ථාගත කිරීමේ) පනත\n\n[සහතිකය සටහන්‌ කළේ 2024 පෙබරවාරි මස 19 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2024 මාර්තු මස 15 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.\nමිල : රු. 24.00 තැපැල්‌ ගාඝසතුව : රු. 150.00\n\n121,/)\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;\n\n2024 අංක 14 දරන දස්සනා බෞද්ධ සංවිධානය\n(සංස්ථාගත කිරීමෙ) පනත\n\n[සහතිකය සටහන්‌ කළේ 2024 පෙබරවාරි මස 19 වන දින]\nඑල්‌. ඩී.-- ඕ. (අයි. එන්‌. සී.) 8/2021\n\nදස්සනා බෞද්ධ සංවිධානය සංස්ථාගත කිරීම\nසඳහා වූ පනතකි\n\n\"දස්සනා බෞද්ධ සංවිධානය” යනුවෙන්‌ හඳුන්වනු ලබන සහ සඳහන්‌\nකරනු ලබන සංවිධානයක්‌, එකී සංවිධානයේ සාමාජිකයන්‌ එකඟ\nවූ ඊතිවලට අනුව, එහි පරමාර්ථ ඵලදායී ලෙස ක්‍රියාත්මක කිරීමේ\nසහ එකී සංවිධානය හා සම්බන්ධ සියලු කරුණු ඵලදායී ලෙස\nකරගෙන යාමේ කාර්යය සඳහා මෙතෙක්‌ කල්‌ ශ්‍රී ලංකාවේ පිහිටුවා\nතිබූ හෙයින්‌ ද:\n\nඑකී සංවිධානය පිහිටුවනු ලැබුවේ යම්‌ පරමාර්ථ සහ කාරණා\nසඳහා ද, එකී පරමාර්ථ සහ කාරණා මෙතෙක්‌ කල්‌ එකී සංවිධානය\nවිසින්‌ සාර්ථකව ක්‍රියාත්මක කර සහ ඉටු කර ඇති හෙයින්‌ සහ\nඑකී සංවිධානය සංස්ථාගත කරන ලෙස ඉල්ලුම්කර ඇති හෙයින්‌\nද, එකී ඉල්ලීම ඉටු කිරීම මහජන යහපත පිණිස වන හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබෙ:\n\n1. මේ පනත 2024 අංක 14 දරන දස්සනා බෞද්ධ සංවිධානය\n(සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. (1) මේ පනත ක්‍රියාත්මක වීම ආරම්භ වන දින සිට සහ\nඉන්‌ පසුව (මෙහි මින්මතු “සංවිධානය” යනුවෙන්‌ සඳහන්‌ කරනු\nලබන) දස්සනා බෞද්ධ සංවිධානයේ දැනට සාමාජිකයන්ව සිටින\nතාක්‌ තැනැත්තන්‌ සහ මෙයින්‌ සංස්ථාපනය කරනු ලබන සංස්ථාපිත\nමණ්ඩලයට මින්මතු සාමාජිකයන්‌ වශයෙන්‌ ඇතුළත්‌ කරගනු ලබන\nතැනැත්තන්‌ (මෙහි මින්මතු \"සංස්ථාපිත මණ්ඩලය\" යනුවෙන්‌ සඳහන්‌\nකරනු ලබන) \"දස්සනා බෞද්ධ සංවිධානය” යන නාමය සහ\nඅභිධානය යටතේ අවිච්ඡින්න පැවැත්මක්‌ ඇති සංස්ථාපිත\nමණ්ඩලයක්‌ විය යුතු ය. තව ද එකී නාමයෙන්‌ ඒ සංස්ථාපිත\nමණ්ඩලය විසින්‌ ද, එයට විරුද්ධව ද, නඩු පවරනු ලැබිය හැකි\nඅතර පොදු මුද්‍රාවක්‌ තබා ගැනීමේ ද, එය පාවිච්චි කිරීමේ ද,\nස්වකීය අභිමතය පරිදි එය වෙනස්‌ කිරීමේ ද, පූර්ණ බලය සහ\nඅධිකාරය ඒ සංස්ථාපිත මණ්ඩලයට ඇත්තේ ය.\n\nපූර්විකාව\n\nලුහුඬු නාමය\n\nදස්සනා බෞද්ධ\nසංවිධානය\nසංස්ථාගත කිරීම\n\nසංස්ථාපිත\nමණ්ඩලයේ පොදු\nපරමාර්ථ\n\nආණ්ඩුවේ හෝ\nපළාත්‌ සභාවක,\nඅමාත්‍යාංශයක හෝ\nදෙපාර්තමේන්තුවක\nහෝ පළාත්‌ පාලන\nආයතනයක\nකටයුතු සමග\nගැටුමක්‌ ඇති\nනොවන බවට\nසංස්ථාපිත\nමණ්ඩලය සහතික\nවිය යුතු බව\n\n2 2024 අංක 14 දරන දස්සනා බෞද්ධ සංවිධානය\n(සංස්ථාගත කිරීමෙ) පනත\n\n(2) සංස්ථාපිත මණ්ඩලය, 1980 අංක 31 දරන ස්වේච්ඡා සමාජ\nසේවා සංවිධාන (ලියාපදිංචි කිරීම හා අධීක්ෂණය කිරීම) පනතේ\nඅර්ථානුකූලව සහ එහි කාර්යය සඳහා ස්වේච්ඡා සමාජ සේවා\nසංවිධානයක්‌ ලෙස සලකනු ලැබිය යුතු අතර, එම පනතේ විධිවිධාන\nසංස්ථාපිත මණ්ඩලයේ කටයුතු කළමනාකරණය කිරීම සඳහා සහ\nඒ සම්බන්ධයෙන්‌ අදාළ කර ගත යුතු ය.\n\n3. සංස්ථාපිත මණ්ඩලය සංස්ථාපනය කරනු ලබන්නේ යම්‌ පොදු\nපරමාර්ථ සඳහා ද, එම පොදු පරමාර්ථ-\n\n(අ) බෞද්ධ අනුගාමිකයන්‌ සඳහා සතර සතිපට්ඨාන භාවනා\nවැඩසටහන්‌ සංවිධානය කිරීම සහ පැවැත්වීම;\n\n(ආ) දාන, සීල, භාවනා වැඩසටහන්‌ සංවිධානය කිරීම මගින්‌\nථේරවාදී බුදු දහමේ පණිවිඩය වන සිත පිරිසිදු කිරීමේ\nක්‍රියාකාරකම්‌ සමාජය තුළ ව්‍යාප්ත කිරීම;\n\n(ඇ) බැබලාගම නාගලෙන්‌ රජමහා විහාරයේ වාසය කරන\nභික්ෂූන්‌ වහන්සේලාට, දසසිල්‌ මාතාවන්ට, උපාසක,\nඋපාසිකාවන්ට දානය සහ අනෙකුත්‌ අවශ්‍යතා සැපයීමට\nකටයුතු කිරීම; සහ\n\n(ඇ) ථේරවාදී බුදු දහම ආරක්ෂා කිරීමේ අරමුණ ඇතිව ආගමික\nසහ සංස්කෘතික වැඩසටහන්‌ සහ ක්‍රියාකාරකම්‌ සංවිධානය\nකිරීම,\n\nවිය යුතු බව මෙයින්‌ ප්‍රකාශ කරනු ලැබේ.\n\n4. සංස්ථාපිත මණ්ඩල විසින්‌ ස්වකීය පරමාර්ථ, ලිඛිත නීතියට\nඅනුකූලව සහ ආණ්ඩුවේ හෝ පළාත්‌ සභාවක කිසියම්‌ අමාත්‍යාංශයක්‌\nහෝ දෙපාර්තමේන්තුවක්‌ විසින්‌ හෝ පළාත්‌ පාලන ආයතනයක්‌\nවිසින්‌ ඊට සමගාමීව කරගෙන යන්නා වූ යම්‌ කටයුතු අතර කිසිදු\nගැටුමක්‌ ඇති නොවන ආකාරයකින්‌ ක්‍රියාත්මක කරනු ලැබිය\n\nයුතු ය.\n\n2024 අංක 14 දරන දස්සනා බෞද්ධ සංවිධානය 3\n(සංස්ථාගත කිරීමෙ) පනත\n\n5. (1) මේ පනතේ විධිවිධාන සහ 7 වන වගන්තිය යටතේ\nසාදන ලද රීතිවලට යටත්‌ ව, සංස්ථාපිත මණ්ඩලයේ කටයුතු\nකළමනාකරණය කිරීම සහ පරිපාලනය කිරීම, 7 වන වගන්තිය\nයටතේ සාදනු ලබන ඊීති මගින්‌ නිශ්චිතව දක්වනු ලැබිය හැකි පරිදි\nයම්‌ ධුර දරන නිලධරයන්‌ සංඛ්‍යාවකින්‌ සමන්විත වන (මෙහි මින්‌\nමතු \"මණ්ඩලය\" යනුවෙන්‌ සඳහන්‌ කරනු ලබන) විධායක මණ්ඩලයක්‌\nවිසින්‌ ක්‍රියාත්මක කරනු ලැබිය යුතු ය.\n\n(2) (අ) මේ පනත ක්‍රියාත්මකවීම අරම්භ වන දිනට පෙරාතුවම\nවූ දිනයේ සංවිධානයේ ධුර දරන මණ්ඩලය (ආ) ජේදය යටතේ\nසාදනු ලබන රීතිවලට යටත්ව, 7 වන වගන්තිය යටතේ සාදනු\nලබන රීති මගින්‌ විධිවිධාන සලස්වා ඇති ආකාරයට පළමු මණ්ඩලය\nපත්‌ කරගනු ලබන තෙක්‌ හෝ තෝරා පත්කරගනු ලබන තෙක්‌\nසංස්ථාපිත මණ්ඩලයේ අතුරු මණ්ඩලය ලෙස කටයුතු කළ යුතු ය.\n\n(ආ) 7 වන වගන්තියේ විධිවිධානවලට යටත්ව, සංස්ථාපිත\nමණ්ඩලයේ අතුරු මණ්ඩලයට, මේ පනතේ හෝ වෙනත්‌ යම්‌ ලිඛිත\nනීතියක විධිවිධානවලට අනනුකූල නොවන පරිදි, සංස්ථාපිත\nමණ්ඩලයේ අතුරු පරිපාලනය සම්බන්ධයෙන්‌ ඊිති සෑදීමට බලය\nතිබිය යුතු ය.\n\n(ඇ) අතුරු මණ්ඩලයේ යම්‌ තීරණයක්‌ එහි පැමිණ සිටින\nසාමාජිකයන්ගේ බහුතරය විසින්‌ ගනු ලැබිය යුතු ය.\n\n(ඇ) මේ පනත ආරම්භවන දින සිට වසරක්‌ ඇතුළත සංස්ථාපිත\nමණ්ඩලයේ පළමු මණ්ඩලය පත්‌ කරනු ලැබිය යුතු යද නැතහොත්‌\nතෝරා පත්‌ කර ගනු ලැබිය යුතු ය.\n\n(3) (අ) අනුශාසකවරයන්‌ සහ උපදේශකවරයන්‌ ඇතුළුව\nමණ්ඩලයේ සෑම ධුර දරන්නකු ම වසර තුනක කාලසීමාවක්‌ සඳහා\nපත්‌ කරගැනීම හෝ තෝරා පත්‌ කරගැනීම කළ යුතු අතර, එකී\nවසර තුනක කාලසීමාව ඉකුත්වීමෙන්‌ පසුව එවැනි සෑම ධුර\nදරන්නකු ම, අනුශාසකවරයකු ම හෝ උපදේශකවරයකු ම නැවත\nපත්‌ කරගැනීම හෝ නැවත තෝරාපත්‌ කර ගැනීම සඳහා සුදුස්සකු\nවිය යුතු ය.\n\n(ආ) සාමාජිකයකු මියයැම, ඉල්ලා අස්වීම, අශක්නුතාවකට පත්වීම\nහෝ ධුරයෙන්‌ ඉවත්‌ කිරීම නිසා පුරප්පාඩුවක්‌ ඇතිවන අවස්ථාවක දී,\n\nසංස්ථාපිත\nමණ්ඩලයේ කටයුතු\nකළමනාකරණය\nකිරීම\n\nසංස්ථාපිත\nමණ්ඩලයේ බලතල\n\n4 2024 අංක 14 දරන දස්සනා බෞද්ධ සංවිධානය\n(සංස්ථාගත කිරීමෙ) පනත\n\nමණ්ඩලය විසින්‌, සංස්ථාපිත මණ්ඩලයේ රීති සැලකිල්ලට ගෙන ඒ\nපුරප්පාඩුව පිරවීම සඳහා යම්‌ තැනැත්තකු තෝරා ගැනීම හෝ තෝරා\nපත්‌ කර ගැනීම කළ යුතු ය.\n\n(අ) (ආ) ඡේදය යටතේ තෝරා ගනු ලබන හෝ තෝරා පත්කර\nගනු ලබන තැනැත්තා විසින්‌, ඔහු අනුප්‍රාජ්ත වන සාමාජිකයාගේ\nධුර කාලයෙන්‌ ඉකුත්‌ නොවී ඇති කාලය සඳහා පමණක්‌ ධුරය\nදැරිය යුතු ය.\n\n6. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව සංස්ථාපිත මණ්ඩලයේ පරමාර්ථ මුදුන්පත්‌ කර ගැනීම සඳහා,\nපහත සඳහන්‌ ක්‍රියා කිරීමට, ඉටුකිරීමට සහ ක්‍රියාත්මක කිරීමට\nසංස්ථාපිත මණ්ඩලයට බලය තිබිය යුතු ය:\n\n(අ) සංස්ථාපිත මණ්ඩලයේ කාර්යය සඳහා අවශ්‍ය විය හැකි\nවූ ඉඩම්‌ හෝ ගොඩනැගිලි මිල දී ගැනීම, කුලියට ගැනීම,\nඉදිකිරීම, අලුත්වැඩියා කිරීම සහ අන්‍යාකාරයකින්‌ ලබා\nගැනීම සහ සංස්ථාපිත මණ්ඩලයේ පරමාර්ථ ප්‍රවර්ධනය\nකිරීමේ අරමුණ ඇතිව මණ්ඩලය විසින්‌ නිශ්චය කරනු\nලබන පරිදි ඒවා සම්බන්ධයෙන්‌ ක්‍රියා කිරීම හෝ ඒවා\nබැහැර කිරීම;\n\n(ආ) සංස්ථාපිත මණ්ඩලයේ පරමාර්ථ ඉටුකර ගැනීම සඳහා\nහෝ එහි බලතල කු්‍රියාත්මක කිරීම සඳහා අවශ්‍ය විය\nහැකි වූ පරිදි, යම්‌ සියලු කොන්ත්‍රාත්තු හෝ ගිවිසුම්වලට\nසෘජුව හෝ තත්‌ කාර්යය සඳහා සංස්ථාපිත මණ්ඩලය\nවිසින්‌ බලය දෙන ලද යම්‌ නිලධරයකු හෝ අනුයෝජිතයකු\nමාර්ගයෙන්‌ ඇතුළත්‌ වීම සහ ක්‍රියාත්මක කිරීම හෝ\nකරගෙන යාම;\n\n(ඇ) ඇප සහිතව හෝ රහිතව අරමුදල්‌ ණයට ගැනීම හෝ\nරැස්කිරීම සහ මුදලින්‌ හෝ ද්‍රව්‍යවලින්‌ ප්‍රදාන, ත්‍යාග හෝ\nපරිත්‍යාග ලබා ගැනීම:\n\nඑසේ වුව ද, සංස්ථාපිත මණ්ඩලය වෙත ලැබෙන\nසියලු විදේශීය ප්‍රදාන, ත්‍යාග හෝ පරිත්‍යාග සම්බන්ධයෙන්‌\nමණ්ඩලය විසින්‌, විදේශ සම්පත්‌ දෙපාර්තමේන්තුවේ\nපූර්ව ලිඛිත අනුමතය ලබා ගත යුතු ය;\n\n2024 අංක 14 දරන දස්සනා බෞද්ධ සංවිධානය ට\n(සංස්ථාගත කිරීමෙ) පනත\n\n(ඇ) විනිමය බිල්පත්‌, චෙක්පත්‌, පොරොන්දු නෝට්ටු සහ\nවෙනත්‌ ගනුදෙනු කළ හැකි සාධනපත්‍ර සකස්‌ කිටීම, ලිවීම,\nභාර ගැනීම, වට්ටම්‌ කිරීම, පිටසන්‌ කිරීම, ගනුදෙනු කිරීම,\nමිලට ගැනීම, විකිණීම සහ නිකුත්‌ කිරීම සහ යම්‌ බැංකුවක\nගිණුම්‌ විවෘත කිරීම, ක්‍රියාත්මක කිරීම, පවත්වාගෙන යාම\nසහ වසා දැමීම;\n\n(ඉ) සංස්ථාපිත මණ්ඩලයේ කාර්යය සඳහා වහාම අවශ්‍ය\nනොවන යම්‌ අරමුදල්‌, මණ්ඩලය විසින්‌ නිශ්චය කරනු\nලැබිය හැකි පරිදි යම්‌ ආකාරයකට ආයෝජනය කිරීම;\n\n(ඊ) සංස්ථාපිත මණ්ඩලයේ පරමාර්ථ ප්‍රවර්ධනය කිරීමේ\nඅරමුණ ඇතිව, සංස්ථාපිත මණ්ඩලයේ පරමාර්ථවලට\nසමාන පරමාර්ථ ඇති නීත්‍යනුකූල භාරයක්‌ හෝ යම්‌\nනිශ්චල හෝ පෞද්ගලික දේපළක්‌ භාර ගැනීම, පිළිගැනීම,\nක්‍රියාත්මක කිරීම, ඉටු කිරීම සහ පරිපාලනය කිරීම;\n\nවං\n\nසංස්ථාපිත මණ්ඩලයේ නිලධරයන්‌ සහ සේවකයන්‌ පත්‌\nකිරීම, සේවයෙහි නියුක්ත කිරීම, සේවයෙන්‌ පහකිරීම,\nහෝ සේවය අවසන්‌ කිරීම සහ ඔවුන්‌ විෂයෙහි විනය\nපාලනය ක්‍රියාත්මක කිරීම සහ සංස්ථාපිත මණ්ඩලය විසින්‌\nනිශ්චය කරනු ලැබිය හැකි පරිදි ඔවුන්ට යම්‌ වැටුප්‌, දීමනා\n'සහ පාරිතෝෂික ගෙවීම;\n\n(ල\n\n(ඌ) සංස්ථාපිත මණ්ඩලයේ පරමාර්ථ ප්‍රවර්ධනය කිරීමේ\nඅරමුණ ඇතිව දේශන, සම්මන්ත්‍රණ සහ සමුළු සංවිධානය\nකිරීම;\n\n(එ) සංස්ථාපිත මණ්ඩලයේ පරමාර්ථවලට සමාන පරමාර්ථ\nඇති වෙනත්‌ දේශීය සහ විදේශීය ආයතන සමඟ\nසම්බන්ධතා පවත්වාගෙන යාම සහ සම්බන්ධීකරණය\nකිරීම; සහ\n\n(ඒ) සංස්ථාපිත මණ්ඩලයේ කාර්ය සඳහා ග්‍රී ලංකාව තුළ දී\nසහ විදේශ රටවල දී නිලධරයන්‌ සහ සේවකයන්‌ පුහුණු\nකිරීම.\n\nසංස්ථාපිත\nමණ්ඩලයේ රීති\n\n2024 අංක 14 දරන දස්සනා බෞද්ධ සංවිධානය\n\n(සංස්ථාගත කිරීමෙ) පනත\n\n7. (1) සංස්ථාපිත මණ්ඩලය විසින්‌ යම්‌ මහා සභා රැස්වීමක දී\nඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට\nනෞඅඩු බහුතර ඡන්දයකින්‌ මේ පනතේ විධිවිධානවලට හෝ වෙනත්‌\nයම්‌ ලිඛිත නීතියක විධිවිධානවලට අනනුකූල නොවන රීති, පහත\nදැක්වෙන කරුණු සියල්ල හෝ ඉන්‌ කිසිවක්‌ සඳහා කලින්‌ කලට\nසෑදීම නීත්‍යනුකූල විය යුතු ය:~\n\n(අ)\n\n(ආ)\n\nඳං\n\n(ඇ\n\nඳං\n\n(ඈ\n\nමං\n\n(ඉ\n\n(ර)\n\n(ලා\n\nසාමාජිකත්වය වර්ග කිරීම, සාමාජිකයන්‌ ඇතුළත්‌ කර\nගැනීම, ඉවත්‌ කිරීම, නෙරපා හැරීම හෝ ඉල්ලා අස්වීම\nසහ සාමාජිකයන්‌ විසින්‌ ගෙවිය යුතු ගාස්තු;\n\nමණ්ඩලයේ ධුර දරන්නන්‌ තෝරා පත්කර ගැනීම, ධුර\nදරන්නන්‌ ධුරය හිස්‌ කිරීම හෝ ධුරයෙන්‌ ඉවත්‌ කිරීම සහ\nධුර දරන්නන්ගේ බලතල, කාර්ය සහ කර්තව්‍ය;\n\nසංස්ථාපිත මණ්ඩලයේ විවිධ නිලධරයන්ගේ සහ\nසේවකයන්ගේ පත්‌ කිරීම්‌ නියම සහ කොන්දේසි, බලතල,\nකර්තව්‍ය සහ කාර්ය;\n\nසංස්ථාපිත මණ්ඩලයේ සහ මණ්ඩලයේ රැස්වීම්‌ කැඳවීමේ\nදී සහ පැවැත්වීමේ දී අනුගමනය කළ යුතු කාර්ය පටිපාටිය\nහෝ එකී රැස්වීම්‌ පිළිබඳ දැන්වීම්‌ සහ න්‍යාය පත්‍ර, එහි\nගණපූරණය සහ ඒ රැස්වීම්වල කටයුතු කරගෙන යාම;\n\nමණ්ඩලයේ සහ සංස්ථාපිත මණ්ඩලයේ සාමාජිකයකු\nවීම සඳහා වන සුදුසුකම්‌ හා නුසුදුසුකම්‌;\n\nසංස්ථාපිත මණ්ඩලයේ දේපළ පරිපාලනය කිරීම සහ\nකළමනාකරණය කිරීම;\n\nසංස්ථාපිත මණ්ඩලයේ පරමාර්ථවලට සමාන පරමාර්ථ\nඇති අනෙකුත්‌ දේශීය සහ විදේශීය ආයතන\nසමග සම්බනාධතා පවතවාගෙන යාම සහ\nසම්බන්ධීකරණය කිරීමේ ආකාරය පාලනය කරනු\nලබන කාර්ය පටිපාටිය; සහ\n\n2024 අංක 14 දරන දස්සනා බෞද්ධ සංවිධානය 7\n\n(සංස්ථාගත කිරීමෙ) පනත\n\n(ඌ) සාමාන්‍යයෙන්‌ \"සංස්ථාපිත මණ්ඩලයේ” කටයුතු\nකළමනාකරණය කිරීම සහ එහි පරමාර්ථ ඉටුකර ගැනීම\nසහ සංස්ථාපිත මණ්ඩලය විසුරුවා හැරීම.\n\n(2) සංස්ථාපිත මණ්ඩලය විසින්‌ සාදන ලද ඊතියක්‌, මෙ වගන්තියේ\n(1) වන උපවගන්තිය යටතේ සාදන ලද ඊීිතියක්‌ මෙන්‌ එවැනිම\nරැස්වීමක දී එවැනිම ආකාරයකින්‌ සංශෝධනය කිරීම, වෙනස්‌\nකිරීම, ඊට යමක්‌ එකතු කිරීම හෝ පරිච්ඡින්න කිරීම කරනු ලැබිය\nහැකි ය.\n\n(3) (1) චන උපවගන්තිය යටතේ සාදනු ලබන රීති, ඒ ඊති සාදනු\nලැබීමෙන්‌ පසු මාස තුනක්‌ ඇතුළත ගැසට්‌ පත්‍රයේ පළ කළ යුතු\nඅතර, ගැසට්‌ පත්‍රයේ පළ කරනු ලබන දිනයේ සිට බලාත්මක විය\nයුතු ය.\n\n(4) සංස්ථාපිත මණ්ඩලයේ සාමාජිකයන්‌ සියලු අවස්ථාවන්හි දී\nසංස්ථාපිත මණ්ඩලයේ රීතිවලට යටත්‌ විය යුතු ය.\n\n8. මණ්ඩලය විසින්‌, සාමාජිකයන්ගේ නම, ලිපිනය, සහ අනෙකුත්‌\nඅත්‍යවශ්‍ය තොරතුරු ඇතුළත්‌ කළ යුතු සාමාජික නාමලේඛනයක්‌\nපවත්වාගෙන යා යුතු ය.\n\n9. (1) සංස්ථාපිත මණ්ඩලයට එහි ම අරමුදලක්‌ තිබිය යුතු ය.\n\n(2) සංස්ථාපිත මණ්ඩලය සඳහා සහ සංස්ථාපිත මණ්ඩලය\nවෙනුවෙන්‌, ත්‍යාග, රික්තවරණ, පරිත්‍යාග, සාමාජික මුදල්‌, දායක\nමුදල්‌, ගාස්තු හෝ ප්‍රදාන වශයෙන්‌ ලැබුණු සියලු මුදල්‌, 6(ඇ)\nවගන්තියේ විධිවිධානවලට යටත්ව, මණ්ඩලය විසින්‌ අනුමත කළ\nබැංකුවක හෝ ඊට වැඩි බැංකු සංඛ්‍යාවක සංස්ථාපිත මණ්ඩලයේ\nබැරට තැන්පත්‌ කළ යුතු ය.\n\n(3) මේ පනත යටතේ ස්වකීය බලතල, කාර්ය සහ කර්තව්‍ය\nක්‍රියාත්මක කිරීමේ දී, කිරීමේ දී සහ ඉටු කිරීමේ දී සංස්ථාපිත\nමණ්ඩලය විසින්‌ දරනු ලබන යම්‌ වියදමක්‌ පියවීමට අවශ්‍ය සියලු\n\nමුදල්‌ අරමුදලින්‌ ගෙවනු ලැබිය යුතු ය.\n\nසාමාජික\nනාමලේඛනය\n\nසංස්ථාපිත\nමණ්ඩලයේ\nඅරමුදල\n\nගිණුම්‌ සහ\nවිගණනය\n\nවාර්ෂික වාර්තා\n\n8 2024 අංක 14 දරන දස්සනා බෞද්ධ සංවිධානය\n(සංස්ථාගත කිරීමෙ) පනත\n\n10. (1) සංස්ථාපිත මණ්ඩලයේ මුදල්‌ වර්ෂය ලිත්‌ වර්ෂයක්‌ විය\nයුතු ය.\n\n(2) සංස්ථාපිත මණ්ඩලය විසින්‌ එහි ආදායම සහ වියදම, වත්කම්‌\nසහ බැරකම්‌ සහ සංස්ථාපිත මණ්ඩලයේ අනෙකුත්‌ සියලු ගනුදෙනු\nපිළිබඳ නිසි ගිණුම්‌ තබා ගැනීමට සැලැස්විය යුතු ය.\n\n(3) සංස්ථාපිත මණ්ඩලයේ ගිණුම්‌, විගණකාධිපතිවරයා විසින්‌\nහෝ ආණ්ඩුක්‍රම ව්‍යාවස්ථාවේ 154 වන ව්‍යවස්ථාව යටතේ\nවිගණකාධිපතිවරයා විසින්‌ පත්‌ කරන ලද සුදුසුකම්ලත්‌\nවිගණකවරයකු විසින්‌ වාර්ෂිකව විගණනය කළ යුතු අතර,\nවිගණකාධිපතිවරයා විසින්‌ හෝ එම සුදුසුකම්ලත්‌ විගණකවරයා\nවිසින්‌ සහතික කළ යුතු ය.\n\n(4) මේ වගන්තියේ කාර්යය සඳහා \"සුදුසුකම්ලත්‌ විගණකවරයා '\nයන්නෙන්‌ -\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වන්නා වූ ද, ගණකාධිකාරිවරයකු වශයෙන්‌\nවෘත්තියෙහි යෙදීම සඳහා ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද, තැනැත්තකු; හෝ\n\n(ආ) එක්‌ එක්‌ නේවාසික හවුල්කරු ශ්‍රී ලංකා වරලත්‌\nගණකාධිකාරීන්ගේ ආයතනයේ හෝ නීතියෙන්‌ පිහිටුවන\nලද වෙනත්‌ යම්‌ ආයතනයක හෝ සාමාජිකයකු වන්නා\nවූ ද, ගණකාධිකාරිවරයකු වශයෙන්‌ වෘත්තියෙහි යෙදීම\nසඳහා ඒ ආයතනයේ සභාව විසින්‌ නිකුත්‌ කරන ලද\nසහතිකයක්‌ දරන්නා වූ ද, එවැනි වරලත්‌ ගණකාධිකාර්‌\nසමාගමක්‌,\n\nඅදහස්‌ වේ.\n11. (1) මණ්ඩලය විසින්‌ එක්‌ එක්‌ මුදල්‌ වර්ෂය සඳහා සංස්ථාපිත\n\nමණ්ඩලයේ කටයුතු පිළිබඳ වාර්තාවක්‌ සකස්‌ කරනු ලැබිය යුතු\nඅතර, විගණකාධිපතිවරයා විසින්‌ හෝ 10 වන වගන්තියේ සඳහන්‌\n\n2024 අංක 14 දරන දස්සනා බෞද්ධ සංවිධානය 9\n\n(සංස්ථාගත කිරීමෙ) පනත\n\nකරන ලද සුදුසුකම්ලත්‌ විගණකවරයකු විසින්‌ සහතික කරන ලද,\nවිගණනය කරන ලද ගිණුම්‌ ප්‍රකාශය සහ සංස්ථාපිත මණ්ඩලයේ\nසියලු වත්කම්‌ සහ වගකීම්‌ පිළිබඳ ලැයිස්තුවක්‌ ද සමඟ ඒ වාර්තාව,\nආණ්ඩක්‍රම ව්‍යවස්ථාවේ 44 වන හෝ 45 වන ව්‍යවස්ථාව යටතේ\nබුද්ධ ශාසන විෂයය පවරා ඇති අමාත්‍යවරයාගේ අමාත්‍යාංශයේ\nලේකම්වරයා වෙත සහ 1980 අංක 31 දරන ස්වේච්ඡා සමාජ සේවා\nසංවිධාන (ලියාපදිංචි කිරීම හා අධීක්ෂණය කිරීම) පනත යටතේ\nපත්‌ කරන ලද ස්වේච්ඡා සමාජ සේවා සංවිධාන රෙජිස්ට්‍රාර්වරයා\nවෙත එම වාර්තාව අදාළ වන වර්ෂයට පසුව එළැඹෙන වර්ෂයේ\nසය මසක්‌ ඉකුත්වීමට පෙර භාර දිය යුතු ය.\n\n(2) (1) චන උපවගන්තියේ සඳහන්‌ වාර්තාවට, මුදල්‌ වර්ෂය තුළ\nසංස්ථාපිත මණ්ඩලය වෙත විදේශීය හා දේශීය වශයෙන්‌ ලැබුණු\nමුදල්‌ පිළිබඳ වෙන ම ගිණුම්‌ ප්‍රකාශයක්‌, සංස්ථාපිත මණ්ඩලය\nවිසින්‌ එළඹෙන ලද සියලු ගිවිසුම්‌ සහ එකඟතා පිළිබඳ විස්තර සහ\n7 වන වගන්තිය යටතේ සාදන ලද සංස්ථාපිත මණ්ඩලයේ රීති\nඅමුණා තිබිය යුතු ය.\n\n12. මේ පනත ආරම්භ වන දිනට පෙරාතුව ම වූ දිනයේ දී\nසංවිධානය විසින්‌ ගෙවිය යුතු ණය සහ බැරකම්‌ මෙයින්‌\nසංස්ථාපනය කරනු ලබන සංස්ථාපිත මණ්ඩලය විසින්‌ ගෙවිය යුතු\nඅතර, එදිනට සංවිධානයට අයවිය යුතු සියලු ණය සහ සංවිධානයට\nගෙවිය යුතු සාමාජික මුදල්‌ සහ දායක මුදල්‌ මේ පනතේ කාර්ය\nසඳහා සංස්ථාපිත මණ්ඩලයට ගෙවිය යුතු ය.\n\n13. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව, යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමේන්තු\nනීයාදනයක්‌ ප්‍රකාර හෝ අන්‍යාකාරයකින්‌ සංස්ථාපිත මණ්ඩලය\nසතුවන යම්‌ චංචල හෝ නිශ්චල දේපළක්‌ අත්කර ගැනීමට සහ\nදැරීමට නීතියෙන්‌ සංස්ථාපිත මණ්ඩලයට හැකියාව සහ බලය තිබිය\nයුතුය. එසේම එවැනි සියලු දේපළ විකිණීමට, උකස්‌ කිරීමට, බදු\nදීමට, හුවමාරු කිරීමට හෝ අන්‍යාකාරයකින්‌ නීයාදනය කිරීමට\nබලය ඇතිව, 7 වන වගන්තිය යටතේ සාදනු ලබන සංස්ථාපිත\nමණ්ඩලයේ රීතිවලට යටත්ව, මේ පනතේ කාර්යය සඳහා සංස්ථාපිත\nමණ්ඩලය විසින්‌ එකී සියලු දේපළ දරනු ලැබිය යුතු ය.\n\nසංවිධානය විසින්‌\nගෙවිය යුතු සහ\nසංවිධානයට\nඅයවිය යුතු ණය\n\nසංස්ථාපිත\nමණ්ඩලය විසින්‌\nචංචල හා නිශ්චල\nදේපළ දරිය හැකි\nබව\n\nමුදල්‌ සහ දේපළ\nඅදාළ කර ගැනීම\n\nසංස්ථාපිත\nමණ්ඩලයේ මුද්‍රාව\n\nවිසුරුවා හැරීමේ දී\nඉතිරිවන දේපළ\n\n10 2024 අංක 14 දරන දස්සනා බෞද්ධ සංවිධානය\n(සංස්ථාගත කිරීමෙ) පනත\n\n14, කවර ආකාරයකින්‌ හෝ ලබා ගන්නා සංස්ථාපිත මණ්ඩලයේ\nමුදල්‌ සහ දේපළ සංස්ථාපිත මණ්ඩලයේ පරමාර්ථ ප්‍රවර්ධනය කිරීම\nසඳහා ම පමණක්‌ අදාළ කරගත යුතු අතර, ඉන්‌ කිසිදු කොටසක්‌\nලාභාංශ, ප්‍රසාද දීමනා හෝ ලාභ වශයෙන්‌ හෝ කවර හෝ\nඅන්‍යාකාරයකින්‌ සංස්ථාපිත මණ්ඩලයේ සාමාජිකයන්ට සෘජුව හෝ\nවක්‍රව ගෙවීම හෝ පැවරීම නොකළ යුතු ය.\n\n15. (1) මණ්ඩලයේ සාමාජිකයන්‌ දෙදෙනකු ඉදිරිපිට දී මිස,\nසංස්ථාපිත මණ්ඩලයේ මුද්‍රාව කිසියම්‌ සාධන පත්‍රයකට තබනු\nනොලැබිය යුතු අතර, ඔවුන්‌ දෙදෙනා තමන්‌ පැමිණ සිටින බවට\nසලකුණක්‌ වශයෙන්‌ එකී සාධන පත්‍රයෙහි තම නම අත්සන්‌ කළ\nයුතු ය. ඒ අත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකුගේ\nඅත්සන්‌ කිරීමට පරිබාහිරව විය යුතු ය.\n\n(2) සංස්ථාපිත මණ්ඩලයේ මුද්‍රාව, මණ්ඩලය විසින්‌ තීරණය කරනු\nලැබිය හැකි පරිදි මණ්ඩලයේ ධුර දරන්නකු භාරයේ තිබිය යුතු ය.\n\n16. (1) සංස්ථාපිත මණ්ඩලය විසුරුවා හැරීමේ දී, එහි සියලු\nණය සහ බැරකම්‌ පියවීමෙන්‌ පසු කවර හෝ යම්‌ දේපළක්‌ ඉතිරි වී\nතිබුණහොත්‌, ඒ දේපළ සංස්ථාපිත මණ්ඩලයේ සාමාජිකයන්‌ අතර\nබෙදනු නොලැබිය යුතු අතර, සංස්ථාපිත මණ්ඩලයේ පරමාර්ථවලට\nසමාන පරමාර්ථ ඇත්තා වූ ද, ස්වකීය රීති අනුව යම්‌ ආදායමක්‌\nහෝ දේපළක්‌ ස්වකීය සාමාජිකයන්‌ අතර බෙදීම තහනම්‌ වන්නා\nවූ ද; වෙනත්‌ ආයතනයකට එම දේපළ දීම හෝ පැවර්ම කරනු\nලැබිය යුතු ය.\n\n(2) (1) වන උපවගන්තියේ සඳහන්‌ අවශ්‍යතා සපුරාලීමට නොහැකි\nවන අවස්ථාවක දී ඉතිරි වන දේපළ අවස්ථානුකූලව, (88 වන\nඅධිකාරය වූ) මහා භාරකාර ආඥාපනතේ විධිවිධාන අනුව මහා\nභාරකාරවරයාට හෝ ඒකාබද්ධ අරමුදලට පවරනු ලැබිය\n\n(3) ඉතිරි වන දේපළ (1) වන හෝ (2) වන උපවගන්ති යටතේ\nපවරනු ලබන ආකාරය, සංස්ථාපිත මණ්ඩලය විසුරුවා හැරීමට\nපෙරාතුව ම 1980 අංක 31 දරන ස්වේච්ඡා සමාජ සේවා සංවිධාන\n(ලියාපදිංචි කිරීම සහ අධීක්ෂණය කිරීම) පනත යටතේ පත්‌ කරන\nලද ස්වේච්ඡා සමාජ සේවා සංවිධාන රෙජිස්ට්‍රාර්වරයාගේ අනුමතය\n\n2024 අංක 14 දරන දස්සනා බෞද්ධ සංවිධානය 11\n(සංස්ථාගත කිරීමෙ) පනත\n\nඇතිව, සංස්ථාපිත මණ්ඩලයේ සාමාජිකයන්‌ විසින්‌ මහා සභා\nරැස්වීමක දී ඊට පැමිණ ඡන්දය දෙන සාමාජිකයන්ගේ බහුතර\nඡන්දයෙන්‌ තීරණය කරනු ලැබිය යුතු ය.\n\n17. මේ පනතේ ඇතුළත්‌ කිසිවකින්‌ ජනරජයේ හෝ යම්‌ රාජ්‍ය\nමණ්ඩලයක හෝ වෙනත්‌ යම්‌ සංස්ථාවක අයිතිවාසිකම්වලට\nහානියක්‌ හෝ බලපෑමක්‌ නොවිය යුතු ය.\n\n18. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nජනරජයේ\nඅයිතිවාසිකම්‌\nආරක්ෂා කිරීම\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2024,
  "language": "si"
}