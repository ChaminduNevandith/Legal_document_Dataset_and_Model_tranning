{
  "document_id": "15-2017_S",
  "raw_text": "2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n[සහතිකය සටහන්‌ කළේ 2017 අගෝසතු මස 24 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2017 අගෝස්තු මස 25 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 20.00 යි. තැපැල්‌ ගාස්තුව : රු. 20.00 යි.\n\n2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n[සහතිකය සටහන්‌ කළේ 2017 අගෝස්තු මස 24 වන දින]\nඑල්‌.ඩී.-_ඕ. 61/2006\n\nලංකා ජර්මානු කාර්මික අභ්‍යාස ආයතනය” පිහිටුවීම සඳහා ද; ඒ\nආයතනයේ බලතල, කාරය සහ කර්තව්‍ය නිශ්චිතව දැක්වීම\nසඳහා ද; ඊට සමබන්ධ සහ ආනුෂංගික කරුණු සඳහා විධිවිධාන\nසැලැස්වීම පිණිස ද වූ පනතකි.\n\n1957 අංක 48 දරන මෝටර්‌ ගමනාගමන පනත යටතේ පිහිටුවන\nලද ලංකා ගමනාගමන මණ්ඩලයේ අධ්‍යක්ෂ මණ්ඩලයේ යෝජනා\nසම්මතයකට අනුකූලව ලංකා ජර්මානු කාර්මික අභ්‍යාස ආයතනය\nපිහිටුවනු ලැබ, ලංකා ගමනාගමන මණ්ඩලයේ පරිපාලනය යටතේ\nපැවති හෙයින්‌ ද:\n\n1978 අංක 19 දරන ශ්‍රී ලංකා ප්‍රවාහන මණ්ඩල පනත මගින්‌ 1957\nඅංක 48 දරන මෝටර්‌ ගමනාගමන පනත ඉවත්‌ කරනු ලැබ, මධ්‍යම\nගමනාගමන මණ්ඩලය පිහිටුවනු ලැබූ හෙයින්‌ ද, එහි ප්‍රතිඵලයක්‌\nලෙස ලංකා ජර්මානු කාර්මික අභ්‍යාස ආයතනය ශ්‍රී ලංකා මධ්‍යම\nගමනාගමන මණ්ඩලයට පවචරනු ලැබූ හෙයින්‌ ද:\n\n2005 අංක 27 දරන ශ්‍රී ලංකා ගමනාගමන මණ්ඩල පනත මගින්‌\n2005 වර්ෂයේ දී 1978 අංක 19 දරන ශ්‍රී ලංකා ප්‍රවාහන මණ්ඩල\nපනත ඉවත්‌ කරනු ලැබූ හෙයින්‌ ද, එහි ප්‍රතිඵලයක්‌ ලෙස, ලංකා\nජර්මානු කාර්මික අභ්‍යාස ආයතනයේ පරිපාලනය ප්‍රවාහන\nඅමාත්‍යාංශයට පවරනු ලැබූ හෙයින්‌ ද:\n\nසියලු වෘත්තීය සහ තාක්ෂණික පුහුණු ආයතන එකම අමාත්‍යාංශයක\nවිෂය පථය යටතේ පරිපාලනය කිරීම රජයේ ප්‍රතිපත්තිය වන බැවින්‌,\nඊට අනුකූලව ලංකා ජර්මානු කාර්මික අභ්‍යාස ආයතනය ප්‍රවාහන\nඅමාත්‍යාංශයෙන්‌ යෞවන කටයුතු සහ නිපුණතා සංවර්ධන\nඅමාත්‍යාංශයට මාරු කරනු ලැබූ හෙයින්‌ ද:\n\nකලින්‌ කල අමාත්‍යාංශ වෙනස්‌ වීම හේතුවෙන්‌, ලංකා ජර්මානු\nකාර්මික අභ්‍යාස ආයතනයේ පරිපාලනය සම්බන්ධයෙන්‌ අපහසුතා\nපැන නැගී ඇති හෙයින්‌ ද, නීතියක්‌ මගින්‌ වෙනම නීතිමය\nඅස්ථිත්වයක්‌ ලෙස ආයතනයක්‌ පිහිටුවීම සඳහා විධිවිධාන සැලැස්වීම\nසහ ඒ ආයතනයේ බලතල, කර්තව්‍ය සහ කාර්ය නිශ්චිතව දැක්වීම\nඅවශ්‍ය වී ඇති හෙයින්‌ ද:\n\n2--01, 005299-_2,861 (2017/07)\n\nපූර්විකාව.\n\nලුහුඬු නාමය සහ\nක්‍රියාත්මක වීමේ\nදිනය.\n\nලංකා ජර්මානු\nකාර්මික අභ්‍යාස\nආයතනය\n\nපිහිටුවීම.\n\nඅන්තර්කාලීන\nවිධිවිධාන.\n\n2 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ මෙසේ පනවනු ලැබේ:~-\n\n1. මේ පනත 2017 අංක 15 දරන ලංකා ජර්මානු කාර්මික අභ්‍යාස\nආයතනය පනත යනුවෙන්‌ හඳුන්වනු ලබන අතර (මෙහි මින්මතු\n\"නියමිත දිනය” යනුවෙන්‌ සඳහන්‌ කරනු ලබන) ගැසට්‌ පත්‍රයේ පළ\nකරනු ලබන නියමයක්‌ මගින්‌ අමාත්‍යවරයා විසින්‌ නියම කරනු\nලැබිය හැකි යම්‌ දිනයක සිට ක්‍රියාත්මක විය යුතු ය.\n\n1වන කොටස\nලංකා ජර්මානු කාර්මික අභ්‍යාස ආයතනය” පිහිටුවීම\n\n2. (1) (මෙහි මින්මතු \"අආ/:යතනය” යනුවෙන්‌ සඳහන්‌ කරනු ලබන)\nලංකා ජර්මානු කාර්මික අභ්‍යාස ආයතනය යනුවෙන්‌ හඳුන්වනු\nලැබිය යුතු ආයතනයක්‌ පිහිටුවනු ලැබිය යුතු ය.\n\n(2) ආයතනය, (1) වන උපවගන්තිය මගින්‌ එයට පවරා ඇති\nනාමයෙන්‌ අවිච්ඡින්න පැවැත්මක්‌ සහ පොදු මුද්‍රාවක්‌ ඇති සංස්ථාපිත\nමණ්ඩලයක්‌ විය යුතු අතර, එකී නාමයෙන්‌ එය විසින්‌ ද එයට\nඑරෙහිව ද නඩු පචරනු ලැබිය හැකි ය.\n\n3. (1) ලංකා ගමනාගමන මණ්ඩලයේ යෝජනා සම්මතයකින්‌\nපිහිටුවනු ලැබ, ලංකා ගමනාගමන මණ්ඩලයේ අධ්‍යක්ෂ මණ්ඩලය\nවිසින්‌ අනුමත කර පිළිගනු ලැබූ (මෙහි මින්මතු \"ලං.ජ.කා.අ.ආ.”\nයනුවෙන්‌ සඳහන්‌ කරනු ලබන) ලංකා ජර්මානු කාර්මික අභ්‍යාස\nආයතනය, 2 වන වගන්තිය මගින්‌ පිහිටුවන ලද ආයතනයට මෙයින්‌\nපවරනු ලැබෙ.\n\n(2) නියමිත දිනයට පෙරාතුව ම වූ දිනයේ දී පැවතියා වූ ලං. ජ.\nකා. අ. ආ. සඳහා හෝ ඒ වෙනුවෙන්‌, ලං.ජ.කා.අ.ආ. විසින්‌ හෝ ඒ\nසමග නැතහොත්‌ රජය විසින්‌ හෝ රජය සමග, එළඹෙන ලද සියලු\nකොන්ත්‍රාත්‌ සහ ගිවිසුම්‌ ද, නියමිත දිනයට පෙරාතුව ම වූ දිනයේ දී\nපැවතියා වූ ලං.ජ.කා.අ.ආ. සඳහා හෙ) ඒ වෙනුවෙන්‌\nලං.ජ.කා.අ.ආ. විසින්‌ හෝ රජය විසින්‌ දරන ලද සියලු ණය සහ\nවගකීම, නියමිත දිනයේ සිට බලපැවැත්වෙන පරිදි, අවස්ථාවෝචිත\nපරිදි, ආයතනය විසින්‌ හෝ ආයතනය සමග එළඹුණ කොන්ත්‍රාත්‌\nසහ ගිවිසුම්‌ ලෙස හෝ ආයතනයේ ණය සහ වගකීම්‌ ලෙස සලකනු\nලැබිය යුතු අතර, ඒ අනුව බලාත්මක විය යුතු ය.\n\n2017 අංක 15 දරන ලංකා ජර්මානු කාර්මික 3\nඅභ්‍යාස ආයතනය පනත\n\n(3) නියමිත දිනයට පෙරාතුව ලං. ජ. කා. අ. ආ. යේ කාර්ය\nසඳහා ලං. ජ. කා. අ. ආ. ට අනුයුක්ත කරනු ලැබ නියමිත දිනයට\nපෙරාතුව ම වූ දිනයේ දී පැවතියා වූ චංචල සහ නිශ්චල දේපළ\nසියල්ල, නියමිත දිනයේ සිට බලපැවැත්වෙන පරිදි, මේ පනත\nයටතේ පිහිටුවන ලද ආයතනය වෙත පවරනු ලැබිය යුතු අතර\nසියලු කාර්ය සඳහා ආයතනයට අයිතිය පවරනු ලැබ ඇති ලෙස\nසලකනු ලැබිය යුතු ය.\n\n(4) ලං. ජ. කා. අ. ආ. සම්බන්ධයෙන්‌ නියමිත දිනයට පෙරාතුව\nසාදනු ලැබ නියමිත දිනයට පෙරාතුව ම වූ දිනයේ දී බලාත්මකව\nපවතින, පනතේ විධිවිධානවලට අනනුකූල නොවන, සියලු ඊීති\nසහ නියෝග, නියමිත දින සිට බලපැවැත්වෙන පරිදි, මේ පනත\nයටතේ සාදන ලද රීති සහ නියෝග ලෙස සලකනු ලැබිය යුතු\nඅතර, අවස්ථාවෝචිත පරිදි, මේ පනත යටතේ සාදන ලද රීති සහ\nනියෝග ලෙස සංශෝධනය කිරීම, ඊට යමක්‌ එකතු කිරීම සහ\nපරිච්ඡින්න කිරීම කරනු ලැබිය හැකි ය.\n\n(5) ලං. ජ. කා. අ. ආ. සම්බන්ධයෙන්‌ වූ ද, ලං. ජ. කා. අ. ආ.\nවිසින්‌ හෝ ඊට එරෙහිව නැතහොත්‌ රජය විසින්‌ හෝ ඊට එරෙහිව\nපවරනු ලැබුවා වූ ද, නියමිත දිනයට පෙරාතුව ම වූ දිනයේ දී\nඅවසන්‌ නොවී පැවතියා වූ ද, සියලු සිවිල්‌ සහ අපරාධ නඩු,\nඅභියාචන සහ වෙනත්‌ නීති කෘත්‍ය, නියමිත දිනයේ සිට\nබලපැවැත්වෙන පරිදි, ආයතනය විසින්‌ හෝ ආයතනයට එරෙහිව\nපවරනු ලැබූ නඩු හෝ නීති කෘත්‍ය ලෙස සලකනු ලැබිය යුතු ය.\n\n4. (ා) මෝටර්‌ රථ කර්මාන්තය සහ නියමිත පරිදි වූ වෙනත්‌\nතාක්ෂණික සහ වෘත්තීය කර්මාන්තවල වෘත්තීය\nපුහුණු පාඨමාලා සහ වැඩසටහන්‌, සෘජුව ආයතනය\nමගින්‌ හෝ වෙනත්‌ රාජ්‍ය හෝ පෞද්ගලික ක්ෂේත්‍රයේ\nනියෝජ්‍යායතන මගින්‌ හෝ සකස්‌ කර පවත්වාගෙන\nයාම;\n\n(ආ) රජයේ සහ පෞද්ගලික අංශයේ සහභාගීත්වයෙන්‌\nආයතනයේ පුහුණුකරුවන්ගේ සහ උපදේශකයන්ගේ\nපුහුණු කටයුතු සම්බන්ධීකරණය කිරීම හා ඊට\nපහසුකම්‌ සැලසීම;\n\n(ඇ) මෝටර්‌ රථ කර්මාන්තයේ සහ වෙනත්‌ නියමිත\nතාක්ෂණික කර්මාන්තවලට සම්බන්ධ ක්ෂේත්‍රවල\nවෘත්තීය පුහුණුව පිළිබඳ පර්යේෂණ කරගෙන යාම;\n\nආයතනයේ\nකර්තව්‍ය.\n\n2017 අංක 15 දරන ලංකා ජර්මානු කාර්මික\n\n(ඈ)\n\n(ඉ)\n\n(ර)\n\n(ලා\n\n(ඌ)\n\n(එ)\n\n(ඒ)\n\n(ඔ)\n\nඅභ්‍යාස ආයතනය පනත\n\nආයතනයෙ වෘත්තීය පුහුණුව නිමකර ඇති\nතැනැත්තන්ට, වෘත්තීය මාර්ගෝපදේශනය සහ\nඋපදේශන සේවා සැපයීම;\n\nපුහුණුව සම්පූර්ණ කර ඇති අභ්‍යාසලාභීන්ට\nශ්‍රී ලංකාවේ සහ විදේශවල රැකියා අවස්ථා සැපයීම\nසඳහා අදාළ බලධරයන්ට සහාය වීම සහ ඒ පිළිබඳව\nදේශීය සහ විදේශීය සංවිධාන සමග ගිවිසුම්වලට\nඑළඹීම;\n\nආයතනයේ පරමාර්ථවලට සමාන පරමාර්ථ ඇති\nශ්‍රී ලංකාවේ සහ විදේශවල වෙනත්‌ ආයතන සමග\nසබඳතා පැවැත්වීම සහ සම්බන්ධීකරණය කිරීම සහ\nඑම වෙනත්‌ ආයතන සමග ගිවිසුම්වලට එළඹීමෙන්‌\nශිෂ්‍යයන්‌ සහ කාර්ය මණ්ඩල සඳහා හුවමාරු\nවැඩසටහන්‌ ක්‍රියාත්මක කිරීම;\n\nආයතනයෙ වාහන අසලුතවැඩියා කර්මේ\nමධ්‍යස්ථානයේ දී, වාහන සේවා කිරීමේ මධ්‍යස්ථානයේ\nදී සහ වෙනත්‌ වැඩපොළවල දී, අභ්‍යාසලාභීන්ට\nප්‍රායෝගික පුහුණු කිරීම්‌ ලබාදීම අඛණ්ඩව සිදු කිරීම;\n\nනියමිත ක්ෂේත්‍රවල තාක්ෂණ සහ වෘත්තීය පුහුණු\nකිරීම්‌ පවත්වාගෙන යාමේ සහ අධ්‍යාපනය ලබාදීමේ\nකාර්යය සඳහා කලාපීය මධ්‍යස්ථාන පිහිටුවීම;\n\nඅදාළ කර්මාන්තවල සිදුවන තාක්ෂණ දියුණුව\nනියාමනය කිරීම සහ ඊට අනුකූලව ආයතනයේ\nපහසුකම්‌ වැඩිදියුණු කිරීම, නවීකරණය කිරීම සහ\nයාවත්කාලීන කිරීම;\n\nමෝටර්‌ රථ සහ නියමිත තාක්ෂණික කර්මාන්තවල\nනියැලී සිටින ජාතික සහ ජාත්‍යන්තර සංවිධානවල\nසහාය ඇතිව සම්මන්ත්‍රණ, වැඩමුළු සහ සමුළු\nපැවැත්වීම;\n\nමෝටර්‌ රථ සහ නියමිත තාක්ෂණික කර්මාන්ත\nපිළිබඳව ද, ඒ කර්මාන්තවල වෘත්තීය සහ තාක්ෂණික\nපුහුණු කිරීම්‌ පිළිබඳව ද, සඟරා සහ වාර ප්‍රකාශන\nපළ කිරීම; සහ\n\n2017 අංක 15 දරන ලංකා ජර්මානු කාර්මික ට්‌\nඅභ්‍යාස ආයතනය පනත\n\n(ඕ) ආයතනයේ පරමාර්ථ ඉටු කිරීමට යෝග්‍ය වන වෙනත්‌\nසියලු ක්‍රියා හෝ දේවල්‌ කිරීම,\n\nආයතනයේ කර්තව්‍ය විය යුතු ය.\n\n5. මේ පනතේ විධිවිධානවලට යටත්ව, ආයතනයට පහත\nදැක්වෙන බලතල තිබිය යුතු ය;-\n\n(අ) ආයතනයේ නිලධරයන්‌ සහ සේවකයන්‌ පත්‌ කිරීම,\n\n(ආ\n\n(ඇ\n\n(ඈ\n\n(ඉ\n\n(ඊ\n\n(ල\n\nරං\n\nඟෟ\n\nණ්‌\n\nසේවයේ නියුක්ත කිරීම, පාරිශ්‍රමික ගෙවීම සහ ඔවුන්‌\nකෙරෙහි විනය පාලනය ක්‍රියාත්මක කිරීම;\n\nනියමිත ක්ෂේත්‍රවල වෘත්තීය සහ තාක්ෂණික පුහුණුව\nසහ අධ්‍යාපනය ලබාදෙන, ආයතනයේ කලාජීය මධ්‍යස්ථාන\nකළමනාකරණය කිරීම සහ පවත්වාගෙන යාම;\n\nනියමිත ක්ෂේත්‍රවල පුහුණුකරුවන්‌ ලෙස සුදුසුකම්‌\nලැබීමට අපේක්ෂා කරන තැනැත්තන්‌ සඳහා පුහුණු\nවැඩසටහන්‌ සහ පාඨමාලා පැවැත්වීම සහ ඒ වැඩසටහන්‌\nසහ පාඨමාලා සාර්ථකව සම්පූර්ණ කර ඇති තැනැත්තන්ට\nසහතික පත්‌ සහ ඩිප්ලෝමා ප්‍රදානය කිරීම;\n\nආයතනය විසින්‌ පවත්වනු ලබන පුහුණු වැඩසටහන්‌ සහ\nපාඨමාලා සඳහා අවශ්‍ය කරන යන්ත්‍රෝපකරණ හෝ\nඅමුද්‍රව්‍ය සහ වෙනත්‌ යම්‌ උපකරණ මිලදී ගැනීම;\n\nතෘතීයික අධ්‍යාපන සහ වෘත්තීය අධ්‍යාපන කොමිෂන්‌\nසභාව විසින්‌ සාදන ලද නියෝගවලට අනුව ජාතික\nමට්ටමේ විභාග සහ පරීක්ෂණ පැවැත්වීම;\n\nනියමිත පුහුණු කිරීමේ ක්ෂේත්‍රවල දී පවත්වාගෙන යන\nප්‍රමිති සහ අභ්‍යාසලාභීන්‌ විසින්‌ ලබාගත්‌ ප්‍රතිඵල කලින්‌\nකලට ඇගයීමට සහ ගණනය කිරීමට ලක්කොට අවශ්‍ය\nවෙනස්කම්‌ සිදු කිරීම;\n\nආයතනය විසින්‌ පවත්වනු ලබන වෘත්තීය පුහුණු\nවැඩසටහන්වලින්‌ උපරිම ප්‍රතිඵල ලබාගැනීම සඳහා අලුත්‌\nශිල්පීය ක්‍රම සහ උපකරණ හඳුන්වාදීම සහ ප්‍රවර්ධනය\nකිරීම;\n\nආයතනයේ\nබලතල.\n\nආයතනයේ\nපරිපාලනය\nයනාදිය මණ්ඩලය\nසතු කිරීම.\n\n6 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n(ඌ) ආයතනයට යම්‌ චංචල හෝ නිශ්චල දේපළක්‌ අත්කර\nගැනීම, දැරීම, බද්දට, උකසට හෝ කුලියට ගැනීම හෝ\nදීම, ඔඩපනය කිරීම, විකිණීම හෝ අන්‍යාකාරයකින්‌ බැහැර\nකිරීම;\n\n(එ\n\nණ්‌\n\nආයතනය විසින්‌ සෘජුව හෝ තත්කාර්ය සඳහා බලය\nදෙන ලද යම්‌ නිලධරයකු විසින්‌ හෝ නියෝජිතයකු මගින්‌\nආයතනයේ කර්තව්‍ය ඉටු කිරීම සඳහා අවශ්‍ය විය හැකි\nයම්‌ කොන්ත්‍රාත්‌ හෝ ගිවිසුම්වලට ඇතුළත්‌ වීම සහ ඒවා\nක්‍රියාත්මක කිරීම;\n\n(ඒ) 0) ආයතනයේ නිලධරයන්ගේ සහ සේවකයන්ගේ\nපත්කිරීම්‌, උසස්‌ කිරීම්‌, පාරිශ්‍රමික ගෙවීම්‌ සහ විනය\nපාලනය ඇතුළුව ආයතනයේ කටයුතු පරිපාලනය කිරීම\nසම්බන්ධයෙන්‌;\n\n(01) ආයතනය විසින්‌ පවත්වනු ලබන අධ්‍යයන පාඨමාලා\nසහ විභාග සම්බන්ධයෙන්‌,\n\nඊතී සෑදීම;\n\n(ඔ) ආයතනය විසින්‌ සපයනු ලබන පුහුණු කිරීම්‌ සහ සේවා\nසඳහා වන ගාස්තු සහ වෙනත්‌ අයකිරීම්‌ සිදු කිරීම;\n\n(ඔ්‌ ආයතනයේ අභ්‍යාසලාභීන්‌, නිලධරයන්‌ සහ සේවකයන්‌\nසඳහා විනෝද සහ සුබසාධන පහසුකම්‌, නිල නිවාස සහ\nනවාතැන්‌ පහසුකම්‌ සැපයීම; සහ\n\n(ක) ආයතනයේ පරමාර්ථ ඉටුකර ගැනීම සඳහා සුදුසු හෝ\nඅවස්ථානුගත යයි ආයතනයට හැඟී යන වෙනත්‌ සියලු\nක්‍රියා හෝ දේවල්‌ සිදු කිරීම.\n\n1] වන කොටස\nමණ්ඩලය සංස්ථාපනය කිරීම\n6. (1) ආයතනයේ කටයුතු පරිපාලනය, කළමනාකරණය සහ\n\nපාලනය කිරීම (මෙහි මින්මතු \"මණ්ඩලය\" යනුවෙන්‌ සඳහන්‌ කරනු\nලබන) පාලන මණ්ඩලයක්‌ සතු කරනු ලැබිය යුතු ය.\n\n2017 අංක 15 දරන ලංකා ජර්මානු කාර්මික 7\nඅභ්‍යාස ආයතනය පනත\n\n(2) ආයතනයේ කටයුතු පරිපාලනය කිරීමේ කාර්යය සඳහා,\nමණ්ඩලය විසින්‌, මේ පනතින්‌ ආයතනය වෙත පවරා ඇති හෝ\nනියමකර ඇති බලතල, කර්තව්‍ය සහ කාර්ය, ක්‍රියාත්මක කිරීම,\nකිරීම සහ ඉටුකිරීම සිදු කළ යුතු ය.\n\n7. (1) මණ්ඩලය -~\n\n(අ) පහත දැක්වෙන නිල බලයෙන්‌ පත්‌ වූ\nසාමාජිකයන්ගෙන්‌, එනම්‌ -\n\n0) අමාත්‍යවරයාගේ අමාත්‍යාංශයේ ලේකම්වරයා\nහෝ ඔහුගේ අනුයෝජිතයකු;\n\n01) භාණ්ඩාගාරයේ ලේකම්වරයා විසින්‌ නම්‌ කරනු\nලබන, මුදල්‌ විෂයය පවරනු ලැබ ඇති\nඅමාත්‍යවරයාගේ අමාත්‍යාංශයේ අනුයෝජිතයකු ;\n\n(01) ශ්‍රී ලංකා ගමනාගමන මණ්ඩලයේ ප්‍රධාන\nවිධායක නිලධරයා;\n\n(17) තෘතීයික අධ්‍යාපන සහ වෘත්තීය අධ්‍යාපන\nකොමිෂන්‌ සභාවේ අධ්‍යක්ෂ ජනරාල්වරයා;\n\n(්‌/) මේ පනතේ 17 වන වගන්තිය යටතේ පත්‌ කරනු\nලබන ආයතනයේ අධ්‍යක්ෂ-විදුහල්පතිවරයා; සහ\n\n(ආ) (මෙහි මින්මතු \"පත්කළ සාමාජිකයන්‌” යනුවෙන්‌\nසඳහන්‌ කරනු ලබන) මෝටර්‌ රථ හෝ කාර්මික\nඉංජිනේරු ක්ෂේත්‍රයේ, විදුලි හෝ ඉලෙක්ට්‍රොනික්‌\nක්ෂේත්‍රයේ, මුල්‍ය ක්ෂේත්‍රයේ, නීති ක්ෂේත්‍රයේ,\nනිපුණතා සංවර්ධන සහ වෘත්තීය අධ්‍යාපන\nකෂෙත්‍රයේ සහ ව්‍යවසායකත්ව ක්ෂෙත්‍රයේ\nසුදුසුකම්ලත්‌ තැනැත්තන්‌ විය යුතු තැනැත්තන්‌\nඅතරින්‌, අමාත්‍යවරයා විසින්‌ පත්‌ කරනු ලබන වෙනත්‌\nතැනැත්තන්‌ සිවු දෙනෙකුගෙන්‌,\n\nසමන්විත වන්නේ ය.\n\n(2) සැම පත්කළ සාමාජිකයකු ම ඉල්ලා අස්වීමෙන්‌, මියයාමෙන්‌\nහෝ ඉවත්‌ කිරීමෙන්‌ ස්වකීය ධුරය කලින්‌ හිස්‌ කළහොත්‌ මිස, ඔහු\nපත්කළ දින සිට වසර තුනක කාලසීමාවක්‌ සඳහා ධුරය දැරිය යුතු\nඅතර නැවත පත්කිරීම සඳහා සුදුස්සකු වන්නේ ය.\n\nමණ්ඩලයේ\nසංයුතිය.\n\nමණ්ඩලයේ\nසභාපතිවරයා.\n\n8 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n(3) පත්කළ සෑම සාමාජිකයකුට ම, තත්කාර්ය සඳහා අමාත්‍යවරයා\nඅමතා යවනු ලබන ලිපියක්‌ මගින්‌, ඕනෑම වෙලාවක, ස්වකීය\nධුරයෙන්‌ ඉල්ලා අස්විය හැකි අතර ඒ ඉල්ලා අස්වීම අමාත්‍යවරයා\nවිසින්‌ පිළිගනු ලැබීමෙන්‌ පසු බලාත්මක විය යුතු ය.\n\n(4) පත්කළ යම්‌ සාමාජිකයකු රෝගාතුර වීම, අශක්නුතාවකට\nපත්වීම හෝ ශ්‍රී ලංකාවෙන්‌ බැහැර වීම හේතුවෙන්‌ තාවකාලිකව\nස්වකීය ධුරයේ කර්තව්‍ය ඉටු කිරීමට අපොහොසත්‌ වන\nඅවස්ථාවක දී, අමාත්‍යවරයා විසින්‌ (1) වන උපවගන්තියේ\n(ආ) ඡේදයේ විධිවිධාන සැලකිල්ලට ගනිමින්‌, ඔහුගේ ධුරයේ කටයුතු\nකිරීමට වෙනත්‌ යම්‌ තැනැත්තකු පත්‌ කරනු ලැබිය හැකි ය.\n\n(5) අමාත්‍යවරයා විසින්‌ සුදුසු යයි සිතන්නේ නම්‌ යම්‌ පත්කළ\nසාමාජිකයකු හේතු දක්වා ධුරයෙන්‌ ඉවත්‌ කරනු ලැබිය හැකි අතර,\nඉන්‌ පසු ඒ සාමාජිකයා ඔහුගේ ධුරය හිස්කර ඇති ලෙස සලකනු\nලැබිය යුතු ය.\n\n(6) පත්කළ සාමාජිකයකු මියයාම, ධුරයෙන්‌ අස්වීම හෝ ධුරයෙන්‌\nඉවත්‌ කරනු ලැබීම යන අවස්ථාවක දී, අමාත්‍යවරයා විසින්‌, (1) වන\nඋපවගන්තියේ (ආ) ඡේදයේ විධිවිධාන සැලකිල්ලට ගනිමින්‌ ඔහු\nවෙනුවට වෙනත්‌ තැනැත්තකු පත්‌ කරනු ලැබිය හැකි අතර, එසේ\nපත්කළ තැනැත්තා විසින්‌, තමා අනුප්‍රාජ්ත වන සාමාජිකයාගේ ධුර\nකාලයෙන්‌ නොගෙවී ඉතිරිව ඇති කාලසීමාව සඳහා ධුරය දැරිය\n\n(7) නිල බලයෙන්‌ පත්‌ වූ, මණ්ඩලයේ සෑම සාමාජිකයකු ම,\nමණ්ඩලයේ සාමාජිකයකු වීමට හේතු වූ ධුරය ඔහු විසින්‌ දරන\nතාක්‌ කල්‌, මණ්ඩලයේ ධුර දරන්නේ ය.\n\n8. (1) අමාත්‍යවරයා විසින්‌ පත්කළ සාමාජිකයන්‌ අතරින්‌ එක්‌\nඅයකු, (මෙහි මින්මතු \"සභාපතිවරයා” යනුවෙන්‌ සඳහන්‌ කරනු\nලබන) මණ්ඩලයේ සභාපතිවරයා ලෙස පත්කළ යුතු ය.\n\n(2) රෝගාතුරවීම හෝ ශ්‍රී ලංකාවෙන්‌ බැහැරව සිටීම හේතුවෙන්‌\nසභාපතිවරයාට ස්වකීය ධුරයේ කටයුතු තාවකාලිකව ඉටු කිරීමට\nනොහැකි වන අවස්ථාවක, අමාත්‍යවරයා විසින්‌ ඔහුගේ ධුරයේ\nකටයුතු කිරීමට මණ්ඩලයේ වෙනත්‌ සාමාජිකයකු පත්‌ කරනු ලැබිය\nහැකි ය.\n\n2017 අංක 15 දරන ලංකා ජර්මානු කාර්මික 9\nඅභ්‍යාස ආයතනය පනත\n\n(3) තත්‌ කාර්යය සඳහා අමාත්‍යවරයා අමතා යවනු ලබන ලිපියක්‌\nමගින්‌ සභාපතිවරයාට ස්වකීය ධුරයෙන්‌ ඉල්ලා අස්විය හැකි අතර,\nඑම ඉල්ලා අස්වීම අමාත්‍යවරයා විසින්‌ පිළිගනු ලැබීමෙන්‌ පසුව\nබලාත්මක වන්නේ ය.\n\n(4) අමාත්‍යවරයා විසින්‌ එසේ කිරීම යෝග්‍ය යයි සිතන්නේ නම්‌,\nසභාපතිවරයා හේතු දක්වා ධුරයෙන්‌ ඉවත්‌ කළ හැකි ය.\n\n9. යම්‌ තැනැත්තකු -\n\n(අ) පාර්ලිමේන්තු මන්ත්‍රීවරයකු, පළාත්‌ සභාවක සභිකයකු\nහෝ පළාත්‌ පාලන ආයතනයක සභිකයකු වන්නේ නම්‌\nහෝ එසේ පත්‌ වුවහොත්‌;\n\n(ආ) ශ්‍රී ලංකාවේ හෝ වෙනත්‌ යම්‌ රටක බලාත්මකව පවතින\nනීතිය යටතේ, සිහිවිකල තැනැත්තකු බවට අනාවරණය\nවූ හෝ ප්‍රකාශයට පත්කරනු ලැබ ඇත්නම්‌;\n\n(ඇ) ශ්‍රී ලංකාවේ හෝ වෙනත්‌ යම්‌ රටක බලාත්මකව පවතින\nනීතිය යටතේ වස්තු භංගත්වයට පත්වූවෙකු ලෙස හෝ\nබංකොලොත්භාවයට පත්වූවෙකු ලෙස ප්‍රකාශයට පත්‌\nකරනු ලැබ නිදහස්‌ කරනු නොලැබූ වස්තු භංගත්වයට\nපත්වූවෙකු හෝ බංකොලොත්‌ වූවකු වන තැනැත්තෙක්‌\nවන්නේ නම්‌;\n\n(ඇ) සාපරාධී වරදක්‌ මත ශ්‍රී ලංකාවේ හෝ වෙනත්‌ යම්‌ රටක\nඅධිකරණයක්‌ මගින්‌ පනවන ලද බන්ධනාගාරගත කිරීමේ\nදඬුවමක්‌ විඳිමින්‌ සිටින හෝ විඳ ඇති තැනැත්තෙක්‌\nවන්නේ නම්‌;\n\n(ඉ) ආයතනය මගින්‌ හෝ ආයතනය වෙනුවෙන්‌ ඇති කර\nගන්නා ලද යම්‌ ගිවිසුමක්‌ යටතේ යම්‌ අයිතිවාසිකමක්‌\nහෝ වරප්‍රසාද දරන හෝ භූක්ති විඳින තැනැත්තෙක්‌\nවන්නේ නම්‌,\n\nඒ තැනැත්තා මණ්ඩලයේ සාමාජිකයකු ලෙස පත්‌ කරනු ලැබීමට\nහෝ අඛණ්ඩව කටයුතු කිරීමට නුසුදුස්සකු විය යුතු ය.\n\nමණ්ඩලයේ\nසාමාජිකත්වයට\nනුසුදුස්සකු වීමට\nහේතු.\n\nයම්‌ පුරප්පාඩුවක්‌\nතිබීමේ හේතුව\nනිසා මණ්ඩලයේ\nයම්‌ ක්‍රියාවක්‌ හෝ\nකටයුත්තක්‌\nඅවලංගු වූ ලෙස\nසලකනු\nනොලැඳබිය යුතු\nබව.\n\nමණ්ඩලයේ\nසාමාජිකයන්ගේ\nපාරිශ්‍රමික.\n\nමණ්ඩලයේ\nරැස්වීම්‌.\n\nඅමාත්‍යවරයාගේ\nවිධාන.\n\n10 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n10. මණ්ඩලය විසින්‌ ස්වකීය සාමාජිකයන්‌ අතරේ යම්‌ පුරප්පාඩුවක්‌\nපැවතිය ද එය නොතකා ක්‍රියා කරනු ලැබිය හැකි අතර, මණ්ඩලයේ\nයම්‌ ක්‍රියාවක්‌ හෝ කටයුත්තක්‌ එහි සාමාජිකයන්‌ අතරේ පුරප්පාඩුවක්‌\nපැවතීම හෝ එහි සාමාජිකයකු පත්‌ කිරීම හෝ නම්‌ කිරීමේ යම්‌\nදෝෂයක්‌ පැවතීමේ හේතුව මත ම පමණක්‌ අවලංගු නොවිය යුතු\nඅතර, අවලංගු වූ ලෙස සලකනු නොලැබිය යුතු ය.\n\n11. මණ්ඩලයේ සියලු සාමාජිකයන්ට හෝ ඉන්‌ කිසිවකුට මුදල්‌\nවිෂයය භාර අමාත්‍යවරයාගේ එකඟත්වය මත අමාත්‍යවරයා විසින්‌\nනිශ්චය කරනු ලැබිය හැකි පරිදි යම්‌ ආකාරයකට සහ යම්‌ අනුප්‍රමාණ\nමත පාරිශ්‍රමික ගෙවනු ලැබිය යුතු ය.\n\n12. (1) මණ්ඩලයේ රැස්වීම්‌, යටත්‌ පිරිසෙයින්‌ මසකට එක්‌ වතාවක්‌\nපවත්වනු ලැබිය යුතු අතර, මණ්ඩලයේ යම්‌ රැස්වීමක්‌ සඳහා වන\nගණපූරණය පස්දෙනකු විය යුතු ය.\n\n(2) සභාපතිවරයා මණ්ඩලයේ සෑම රැස්වීමක ම මුලසුන දැරිය\nයුතු ය. මණ්ඩලයේ යම්‌ රැස්වීමකට සභාපතිවරයා නොපැමිණි\nඅවස්ථාවක දී පැමිණ සිටින සාමාජිකයන්ගෙන්‌ තෝරාපත්‌ කර\nගත්‌ සාමාජිකයකු, ඒ රැස්වීමේ මුලසුන දැරිය යුතු ය.\n\n(3) යම්‌ රැස්වීමක දී තීරණය කරනු ලැබිය යුතු සෑම ප්‍රශ්නයක්‌ ම,\nපැමිණ සිටින සාමාජිකයන්ගේ බහුතර ඡන්දයෙන්‌ තීරණය කරනු\nලැබිය යුතු ය. ඡන්ද සමාන වන අවස්ථාවක දී, ඒ රැස්වීමේ මුලසුන\nදරන සභාපතිවරයා හෝ සාමාජිකයාට ස්වකීය ඡන්දයට අමතරව\nතීරක ඡන්දයක්‌ තිබිය යුතු ය.\n\n(4) මේ පනතේ විධිවිධානවලට යටත්ව මණ්ඩලය විසින්‌ එහි\nරැස්වීම්‌ සහ ඒ රැස්වීම්වල කටයුතු සම්බන්ධයෙන්‌ එහි කාර්ය\nපටිපාටිය විධිමත්‌ කරනු ලැබිය හැකි ය.\n\n13. අමාත්‍යවරයා විසින්‌, මේ පනත යටතේ මණ්ඩලයේ බලතල\nක්‍රියාත්මක කිරීම සහ එහි කර්තව්‍ය ඉටුකිරීම සම්බන්ධයෙන, යම්‌\nසාමාන්‍ය හෝ විශේෂ විධාන නිකුත්‌ කරනු ලැබිය හැකි අතර,\nමණ්ඩලය විසින්‌ ඒ විධාන බලාත්මක කළ යුතු ය.\n\n2017 අංක 15 දරන ලංකා ජර්මානු කාර්මික 11\nඅභ්‍යාස ආයතනය පනත\n\n14. අමාත්‍යවරයා විසින්‌, අවශ්‍ය යයි සලකන අවස්ථාවක දී\nආයතනයේ කටයුතු සියල්ල හෝ ඉන්‌ කිසිවක්‌ පිළිබඳව ඔහු විසින්‌\nනිශ්චිතව සඳහන්‌ කරනු ලැබිය හැකි පරිදි වූ යම්‌ තැනැත්තකු හෝ\nතැනැත්තන්‌ විසින්‌ විමර්ශනය කර වාර්තා කළ යුතු යයි නියම\nකරනු ලැබිය හැකි අතර, ඒ නියමය කරනු ලැබීමෙන්‌ පසු මණ්ඩලය\nවිසින්‌, ඒ නියමය බලාත්මක කිරීම සඳහා, ඒ තැනැත්තාට හෝ\nතැනැත්තන්ට සියලු පහසුකම්‌ සැපයීම සහ යම්‌ තොරතුරු ඉදිරිපත්‌\nකිරීම කළ යුතු ය.\n\n15. (1) ආයතනයේ මුද්‍රාව -\n\n(අ) මණ්ඩලය විසින්‌ කලින්‌ කල නිශ්චය කරනු ලබන, යම්‌\nතැනැත්තකු භාරයේ තැබිය යුතු ය;\n\n(ආ) මණ්ඩලය විසින්‌, නිශ්චය කරනු ලබන යම්‌ ආකාරයකට\nවෙනස්‌ කරනු ලැබිය හැකි ය;\n\n(ඇ) මණ්ඩලයේ සාමාජිකයන්‌ දෙදෙනකු ඉදිරිපිට දී මිස\nකිසිදු සාධන පත්‍රයකට හෝ ලේඛනයකට නොතැබිය\nයුතු අතර ඔවුන්‌ පැමිණි බවට සලකුණක්‌ වශයෙන්‌\nඑකී සාධන පත්‍රයෙහි හෝ ලේඛනයෙහි තම නම අත්සන්‌\n\nකළ යුතු ය.\n\n(2) ආයතනය විසින්‌, ආයතනයේ මුද්‍රාව යොදා ඇති සාධනපත්‍ර\nහෝ ලේඛනවල රෙජිස්ටරයක්‌ පවත්වාගෙන යා යුතු ය.\n\n11] වන කොටස\n\nඋපදේශන සභාව, අධ්‍යක්ෂ-විදුහල්පති සහ ආයතනයේ කාර්ය\nමණ්ඩලය පත්කිරීම\n\n16. (1) මණ්ඩලය විමසා අමාත්‍යවරයා විසින්‌ පත්‌ කරනු ලබන\nපහත දැක්වෙන තැනැත්තන්ගෙන්‌ සමන්විත (මෙහි මින්මතු \"සභාව\"\nයනුවෙන්‌ සඳහන්‌ කරනු ලබන) ආයතනයේ උපදේශන සභාවක්‌\nපත්‌ කරනු ලැබිය යුතු ය:~-\n\n(අ) 1985 අංක 21 දරන ශ්‍රී ලංකා විදේශ සේවා නියුක්ති\nකාර්යාංශය පනත යටතේ පිහිටුවන ලද ශ්‍රී ලංකා විදේශ\nසේවා නියුක්ති කාර්යාංශයෙන්‌ නියොජිතයකු;\n\nආයතනයේ\nකටයුතු\nසම්බන්ධයෙන්‌\nවිමර්ශන\nපැවැත්වීමට නියම\nකිරීමට\nඅමාත්‍යවරයාට\nඇති බලතල.\n\nආයතනයේ මුද්‍රාව.\n\nආයතනයේ\nඋපදේශන සභාව.\n\n12 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n(ආ) විදේශීය නිෂ්පාදිත වාහන සඳහා ශ්‍රී ලංකාව තුළ පත්‌\nකරනු ලැබ ඇති නියෝජිතයන්‌ වන, ශ්‍රී ලංකාවේ ප්‍රධාන\nපෙළේ සමාගම්වලින්‌, එක්‌ සමාගමකින්‌ එක්‌ අයකු බැගින්‌\nනියෝජිතයන්‌ දෙදෙනකු;\n\nඳං\n\nවිදුලි හෝ ඉලෙක්ට්‍රොනික්‌ කර්මාන්තයේ නියැලී සිටින\nශ්‍රී ලංකාවේ ප්‍රධාන පෙළේ සමාගමක විධායක\nනිලධරයකූුට පහළ නොවන තනතුරක දරන\nනියෝජිතයකු;\n\n(ඇ\n\n(ඇ) කළම්බු ඩොක්යාඩ්‌ සමාගමේ විධායක නිලධරයකුට\nපහළ නොවන තනතුරක්‌ දරන නියෝජිතයකු;\n\n(ඉ) මොරටුව විශ්වවිද්‍යාලයේ යාන්ත්‍රික ඉංජිනේරු\nදෙපාර්තමේන්තුවේ ජේ්‍යෂ්ඨ කථිකාචාර්යවරයකු; සහ\n\n(ඊ) ශ්‍රී ලංකා විවෘත විශ්වවිද්‍යාලයේ ඔටෝමෝටිව්‌ ඉංජිනේරු\nහෝ මෝටර්‌ යාන්ත්‍රික ඉංජිනේරු දෙපාර්තමේන්තුවේ\nජේ්‍යෂ්ඨ කථිකාචාර්යවරයකු.\n\n(2) 4 වන වගන්තියේ නිශ්චිතව සඳහන්‌ කර ඇති ආයතනයේ\nකර්තව්‍යයවලට සම්බන්ධ සියලු කාරණා පිළිබඳ මණ්ඩලයට සහ\nඅමාත්‍යවරයාට නිර්දේශ ලබාදීම සභාවේ මූලික කර්තව්‍යය\nවන්නේ ය.\n\n(3) සභාවේ සභාපතිවරයා සභාවේ සාමාජිකයන්‌ අතුරෙන්‌\nඅමාත්‍යවරයා විසින්‌ පත්‌ කරනු ලැබිය යුතු ය.\n\n(4) සභාවේ සැම සාමාජිකයකු ම, ඔහු ඉල්ලා අස්වීම නිසා, මරණයට\nපත්වීම නිසා හෝ ධුරයෙන්‌ ඉවත්‌ කිරීම නිසා, කලින්‌ ධුරය හිස්කර\nඇත්නම්‌ මිස, ඔහු පත්කළ දින සිට වසර තුනක කාලසීමාවක්‌ සඳහා\nධුරය දැරිය යුතු අතර, කාලය ඉකුත්‌ වී යාම නිසා ධුරය හිස්කරන\nසාමාජිකයන්‌ නැවත පත්කිරීම සඳහා සුදුස්සන්‌ වන්නේ ය.\n\n(5) සභාවේ සෑම සාමාජිකයකු ම, අමාත්‍යවරයා අමතා යවනු\nලබන ලිපියක්‌ මගින්‌ ඕනෑම අවස්ථාවක දී, ස්වකීය ධුරයෙන්‌ ඉල්ලා\nඅස්විය හැකි අතර, ඒ ඉල්ලා අස්වීම අමාත්‍යවරයා විසින්‌\nපිළිගැනීමෙන්‌ පසුව බලාත්මක විය යුතු ය.\n\n2017 අංක 15 දරන ලංකා ජර්මානු කාර්මික 13\nඅභ්‍යාස ආයතනය පනත\n\n(6) අමාත්‍යවරයා විසින්‌, එසේ කිරීම සුදුසු යයි සිතන්නේ නම්‌,\nහේතු දක්වා සභාවේ යම්‌ සාමාජිකයකු ධුරයෙන්‌ ඉවත්‌ කරනු\nලැබිය හැකි ය.\n\n(7) සභාවේ සාමාජිකයකු මියයාම, ධුරයෙන්‌ ඉල්ලා අස්වීම හෝ\nඉවත්‌ කරනු ලැබීම සිදු වූ අවස්ථාවක දී, අමාත්‍යවරයා විසින්‌ (1)\nවන උපවගන්තියේ විධිවිධාන සැලකිල්ලට ගනිමින්‌, ඒ තැනැත්තා\nවෙනුවට වෙනත්‌ තැනැත්තකු පත්‌ කරනු ලැබිය හැකි අතර එසේ\nපත්‌ කරන ලද තැනැත්තා විසින්‌ ඔහු අනුප්‍රාජ්ත වන සාමාජිකයාගේ\nධුර කාලයෙන්‌ ඉතිරිව ඇති ධුර කාලය සඳහා ධුරය දැරිය යුතු ය.\n\n(8) සභාවේ රැස්වීම්‌ යටත්‌ පිරිසෙයින්‌ සෑම වසරකම\nදෙවතාවක්වත්‌, සභාවේ සභාපතිවරයා විසින්‌ කැඳවනු ලැබිය\nයුතු ය:\n\nඑසේ වුව ද, සභාපතිවරයා විසින්‌ අවශ්‍ය යයි සිතන විට සහ\nරැස්වීමක්‌ කැඳවන ලෙස සභාවේ සාමාජිකයන්‌ තුන්‌ දෙනෙකුට\nනොඅඩු සංඛ්‍යාවක්‌ විසින්‌ ඔහුගෙන්‌ ලිඛිතව ඉල්ලීමක්‌ කරනු ලැබූ\nවිට සභාවේ රැස්වීමක්‌ කැඳවනු ලැබිය යුතු ය.\n\n(9) සභාවේ යම්‌ රැස්වීමක්‌ සඳහා ගණපූරණය සාමාජිකයන්‌\nතුන්දෙනෙකු විය යුතු ය.\n\n17. (1) ආයතනයේ ප්‍රධාන විධායක නිලධරයා ලෙස කර්තව්‍ය\nඉටු කළ යුතු (මෙහි මින්‌ මතු \"අධ්‍යක්ෂ-විදුහල්පති” යනුවෙන්‌\nසඳහන්‌ කරනු ලබන) ආයතනයේ අධ්‍යක්ෂ-විදුහල්පතිවරයා ලෙස,\nනියමිත සුදුසුකම්‌ ඇති තැනැත්තකු අමාත්‍යවරයා විසින්‌ පත්‌ කළ\nයුතු ය.\n\n(2) මුදල්‌ විෂයය භාර අමාත්‍යවරයාගේ එකඟත්වය ඇතිව\nඅමාත්‍යවරයා විසින්‌ නිශ්චය කරනු ලැබිය හැකි යම්‌ පාරිශ්‍රමිකයක්‌\nඅධ්‍යක්ෂ-විදුහල්පති වෙත ගෙවනු ලැබිය හැකි ය.\n\n(3) අධ්‍යක්ෂ-විදුහල්පති විසින්‌ මණ්ඩලයේ සාමාන්‍ය විධානයන්ට\nසහ පාලනයට යටත්ව ආයතනයේ අධ්‍යයන සහ පරිපාලන කටයුතු\nකළමනාකරණය ද, නිලධරයන්ගේ සහ සේවකයන්ගේ පරිපාලනය\nසහ පාලනය ද, භාරව කටයුතු කළ යුතු ය.\n\nආයතනයේ\nඅධ්‍යක්ෂ -~\nවිදුහල්පති\nපත්කිරීම.\n\nආයතනයේ කාර්ය\nමණ්ඩලය.\n\n14 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n(4) අධ්‍යක්ෂ-විදුහල්පති විසින්‌, මණ්ඩලයේ අනුමතය ඇතිව, එසේ\nකිරීම සුදුසු යයි ඔහු විසින්‌ තීරණය කරන අවස්ථාවක දී, මේ\nපනත මගින්‌ ඔහු වෙත පවරන ලද, පනවන ලද හෝ භාරදෙන ලද\nයම්‌ බලයක්‌, කර්තව්‍යයක්‌ හෝ කාර්යයක්‌ ආයතනයේ යම්‌ නිලධරයකු\nහෝ සේවකයකු වෙත අභිනියෝජනය කරනු ලැබිය හැකි අතර, ඒ\nනිලධරයා හෝ සේවකයා විසින්‌ අධ්‍යක්ෂ-විදුහල්පතිගේ සාමාන්‍ය\nහෝ විශේෂ විධානයන්ට යටත්ව ඒ බලය, කර්තව්‍යය හෝ කාර්ය\nක්‍රියාත්මක කිරීම, ඉටුකිරීම සහ කිරීම කළ යුතු ය.\n\n(5) අධ්‍යක්ෂ~-විදුහල්පති ධුරයේ යම්‌ පුරප්පාඩුවක්‌ ඇති වුවහොත්‌,\n(1) වන උපවගන්තියේ විධිවිධානවලට යටත්ව ස්ථිර පත්වීමක්‌\nසිදුකරන තෙක්‌, අධ්‍යක්ෂ-විදුහල්පති ධුරයේ කාර්යය ඉටුකිරීම සඳහා\nමණ්ඩලය විසින්‌, මණ්ඩලයේ සාමාජිකයකු තෝරා පත්කරනු ලැබිය\nහැකි ය.\n\n18. (1) නියමිත දිනයට පෙරාතුව ම වූ දිනයේ දී, ලං.ජ.කා.අ.ආ.යේ\nනිලධරයන්‌ සහ සේවකයන්‌ ලෙස සේවය කරනු ලැබූ, ශ්‍රී ලංකා\nගමනාගමන මණ්ඩලයේ නිලධරයන්‌ සහ සේවකයන්ට, මණ්ඩලය\nවිසින්‌ සහ ඒ නිලධරයන්‌ සහ සේවකයන්‌ විසින්‌ එකඟ වන නියම\nසහ කොන්දේසි මත, ආයතනයේ රැකියා ප්‍රදානය කරනු ලැබිය\n\nයුතු ය.\n\n(2) (1) වචන උපවගන්තියේ සඳහන්‌ කරන ලද නිලධරයකු හෝ\nසේවකයකු ආයතනයේ සේවයෙන්‌ ඉවත්‌ වීමට අදහස්‌ කරන\nඅවස්ථාවක දී, ඔහුට තෝරාගැනීමක්‌ කිරීමට ඇති ඉඩ ප්‍රස්ථාව\nපිළිබඳ, ආයතනය විසින්‌ ඔහු වෙත දැනුම්‌ දුන්‌ දින සිට මාස හයක්‌\nඇතුළත එසේ ඉවත්වීම සිදුකළ හැකි ය.\n\n(3) නියමිත දිනයට පෙරාතුව ම වූ දිනයේ දී, ලං.ජ.කා.අ.ආ.යේ\nනිලධරයන්‌ සහ සේවකයන්‌ ලෙස සේවය කරනු ලැබූ, (1) වන\nඋපවගන්තියේ සඳහන්‌ කර ඇති නිලධරයන්‌ සහ සේවකයන්‌ නොවන\nතැනැත්තන්‌, ඔවුන්‌ ලං.ජ.කා.අ.ආ.යේ සේවය කිරීමේ දී නියම කරන\nලද නියම සහ කොන්දේසිවලට වඩා අඩුවෙන්‌ වාසිදායක නොවන\nනියම සහ කොන්දේසි මත, ආයතනයේ සේවයට අන්තර්ග්‍රහණය\nකරනු ලැබිය යුතු ය.\n\n(4) රාජ්‍ය සේවයේ යම්‌ නිලධරයකු, ආයතනයේ ඉල්ලීම පරිදි, ඒ\nනිලධරයාගේ සහ රාජ්‍ය සේවා කොමිෂන්‌ සභාවේ එකඟත්වය\nමත, ආයතනය විසින්‌ නිශ්චය කරනු ලැබිය හැකි පරිදි, යම්‌\n\n2017 අංක 15 දරන ලංකා ජර්මානු කාර්මික 15\nඅභ්‍යාස ආයතනය පනත\n\nකාලසීමාවක්‌ සඳහා ආයතනයේ කාර්ය මණ්ඩලයට, තාවකාලිකව\nපත්‌ කරනු ලැබිය හැකි ය. නැතහොත්‌ ඒ කාර්ය මණ්ඩලයට ස්ථීරව\nපත්‌ කරනු ලැබිය හැකි ය.\n\n(5) රාජ්‍ය සේවයේ යම්‌ නිලධරයකු, ආයතනයේ කාර්ය මණ්ඩලයට\nතාවකාලිකව පත්‌ කරනු ලබන අවස්ථාවක දී, 1991 අංක 37 දරන\nජාතික ගමනාගමන කොමිෂන්‌ සභා පනතේ 14 වන වගන්තියේ (2)\nවන උපචගන්තියේ විධිවිධාන, අවශ්‍ය වෙනස්‌ කිරීම්‌ සහිතව, ඒ\nනිලධරයාට සහ ඒ නිලධරයා සම්බන්ධයෙන්‌ අදාළ කරගනු ලැබිය\n\n(6) රාජ්‍ය සේවයේ යම්‌ නිලධරයකු, ආයතනයේ කාර්ය මණ්ඩලයට\nස්ථීරව ම පත්‌ කරනු ලබන අවස්ථාවක දී, 1991 අංක 37 දරන\nජාතික ගමනාගමන කොමිෂන්‌ සභා පනතේ 14 වන වගන්තියේ (3)\nවන උපචගන්තියේ විධිවිධාන, අවශ්‍ය වෙනස්‌ කිරීම්‌ සහිතව, ඒ\nනිලධරයා සම්බන්ධයෙන්‌ අදාළ කරගනු ලැබිය යුතු ය.\n\n(7) යම්‌ නිශ්චිත කාලසීමාවක්‌ සඳහා රජයට සේවය කිරීමට\nගිවිසගෙන ඇති තැනැත්තකු, ආයතනයේ සේවයේ නියුක්ත වන\nඅවස්ථාවක දී, ඒ තැනැත්තා විසින්‌ ආයතනයට සේවය කරන ලද\nකාලය, ඒ ගිවිසුම යටතේ ඒ තැනැත්තාගේ බැඳීම්‌ ඉටුකිරීමේ කාර්යය\nසඳහා, රජයට කරන ලද සේවයක්‌ ලෙස සලකනු ලැබිය යුතු ය.\n\n(68) ආයතනයේ ඉල්ලීම මත පළාත්‌ රාජ්‍ය සේවයේ යම්‌ නිලධරයකු\nඒ නිලධරයාගේ සහ පළාත්‌ රාජ්‍ය සේවා කොමිෂන්‌ සභාවේ\nකැමැත්ත ඇතිව ආයතනය විසින්‌ නිශ්චය කරනු ලැබිය හැකි යම්‌\nකාලසීමාවක්‌ සඳහා ආයතනයේ කාර්ය මණ්ඩලයට තාවකාලිකව\nපත්කරනු ලැබිය හැකි ය. නැතහොත්‌ එවැනිම කැමැත්ත ඇතිව\nආයතනය විසින්‌ සහ පළාත්‌ රාජ්‍ය සේවා කොමිෂන්‌ සභාව විසින්‌\nඑකඟවන විශ්‍රාම වැටුප්‌ හෝ අර්ථසාධක අරමුදල්‌ අයිතිවාසිකම්වලට\nඅදාළ වන නියම සහ කොන්දේසි ඇතුළත්ව, යම්‌ නියම සහ\nකොන්දේසි මත, ඒ කාර්ය මණ්ඩලයට, ස්ථීර වශයෙන්‌ පත්‌ කරනු\nලැබිය හැකි ය.\n\n(9) පළාත්‌ පාලන සේවයේ යම්‌ නිලධරයකු (8) වන උපවගන්තිය\nයටතේ, ආයතනයේ කාර්ය මණ්ඩලයට තාවකාලිකව පත්කරනු\nලබන අවස්ථාවක දී, ඒ තැනැත්තා ආයතනයේ වෙනත්‌ යම්‌\nනිලධරයකු යටත්‌ වන විනය පාලනයට ම යටත්‌ විය යුතු ය.\n\nආයතනයේ\nනිලධරයන්‌ සහ\nසේවකයන්‌ වෙත\nබලතල සහ\nකර්තව්‍ය\nඅභිනියෝජනය\nකිරීම.\n\nආයතනයේ\nඅරමුදල.\n\n16 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n19. ආයතනය විසින්‌ මේ වගන්තිය මගින්‌ පවරන ලද බලය හැර,\nඑහි බලතල හෝ කර්තව්‍යවලින්‌ කිසිවක්‌, ආයතනයේ යම්‌ නිලධරයකු\nහෝ සේවකයකු වෙත අභිනියෝජනය කරනු ලැබිය හැකි අතර,\nඑවැනි යම්‌ බලයක්‌ හෝ කර්තව්‍යයක්‌ ආයතනයේ විශේෂ හෝ\nසාමාන්‍ය විධානයන්ට යටත්ව, ඒ නිලධරයා හෝ සේවකයා විසින්‌\nක්‍රියාත්මක කිරීම හෝ ඉටු කිරීම කළ යුතු ය.\n\n1%/ වන කොටස\n\nමුදල්‌\n\n20. (1) ආයතනයට (මෙහි මින්මතු \"අරමුදල” යනුවෙන්‌ සඳහන්‌\nකරනු ලබන) එහිම අරමුදලක්‌ තිබිය යුතු ය.\n\n(2) නියමිත දිනයට පෙරාතුව ම වූ දිනයේ දී, ලං. ජ. කා. අ. ආ.\nහි බැරට ඇති සියලු මුදල්‌, නියමිත දින සිට බලපැවැත්වෙන පරිදි\nඅරමුදලට මාරු කරනු ලැබිය යුතු ය.\n\n(3) ආයතනයේ අරමුදලට -~\n\n(අ) ආයතනයේ ප්‍රයෝජනය සඳහා පාර්ලිමේන්තුව විසින්‌\nකලින්‌ කලට වෙන්කරනු ලැබිය හැකි සියලු මුදල්‌ ;\n\n(ආ) ආයතනය විසින්‌ එහි බලතල, කාර්ය සහ කර්තව්‍ය\nක්‍රියාත්මක කිරීමේ දී, ඉටු කිරීමේ දී සහ කිරීමේ දී\nආයතනයට ලැබෙන සියලු මුදල්‌ ; සහ\n\n(ඇ) ශ්‍රී ලංකාව තුළ දී හෝ ඉන්‌ බැහැරව ආදායම්‌, ගාස්තු,\nඅයකිරීම, ණය, පරිත්‍යාග, ත්‍යාග හෝ ප්‍රදාන වශයෙන්‌\nකවර හෝ ප්‍රභවයකින්‌ ආයතනයට ලැබෙන සියලු මුදල්‌,\n\nගෙවනු ලැබිය යුතු ය.\n(4) ආයතනයේ අරමුදලින්‌ -\n\n(අ) මේ පනත යටතේ ආයතනයේ බලතල, කාර්ය සහ\nකර්තව්‍ය ක්‍රියාත්මක කිරීම, ඉටු කිරීම සහ කිරීම\nවෙනුවෙන්‌ ආයතනය විසින්‌ දරන යම්‌ වියදමක්‌ පියවා\nගැනීමට අවශ්‍ය කරන සියලු මුදල්‌ ; සහ\n\n2017 අංක 15 දරන ලංකා ජර්මානු කාර්මික 17\nඅභ්‍යාස ආයතනය පනත\n\n(ආ) මේ පනත මගින්‌ හෝ මේ පනත යටතේ අරමුදලින්‌\nගෙවීමට නියම කර ඇති සියලු මුදල්‌,\n\nගෙවනු ලැබිය යුතු ය.\n\n21. අමාත්‍යවරයාගේ සහ මුදල්‌ විෂයය භාර අමාත්‍යවරයාගේ\nඑකඟත්වය ඇතිව, ආයතනයය විසින්‌ බැංකු අයිරා මගින්‌ හෝ\nඅන්‍යාකාරයෙන්‌, නැතහොත්‌ සාකච්ඡා කර එළඹුන ණය නියම\nමත, මේ පනත යටතේ ආයතනයේ කර්තව්‍ය ඉටුකිරීමේ කාර්යය\nසඳහා, ආයතනයට අවශ්‍ය වන යම්‌ මුදල්‌ ණයට ලබාගත හැකි ය:\n\nඑසේ වුව ද, මේ වගන්තිය යටතේ ආයතනය විසින්‌ ණයට\nලබාදුන්‌ යම්‌ මුදලක්‌ සම්බන්ධයෙන්‌ ගෙවීමට ඇති මුළු මුදලේ\nප්‍රමාණය කිසිදු අවස්ථාවක, මුදල්‌ විෂයය භාර අමාත්‍යවරයාගේ\nඑකඟත්වය ඇතිව, අමාත්‍යවරයා විසින්‌ නිශ්චය කරනු ලැබිය හැකි\nයම්‌ මුදල්‌ ප්‍රමාණයක්‌ නොඉක්මවිය යුතු ය.\n\n22. නියමිත දිනයේ සිට හෝ එදිනට පසුව, 1958 අංක 15 දරන\nසේවක අර්ථසාධක අරමුදල්‌ පනතේ විධිවිධාන, ආයතනයේ\nනිලධරයන්ට සහ සේවකයන්ට අදාළ විය යුතු ය.\n\n23. නියමිත දිනයේ සිට සහ එදිනට පසුව, 1980 අංක 46 දරන\nසේවානියුක්තයන්ගේ භාර අරමුදල්‌ පනතේ විධිවිධාන, ආයතනයේ\nනිලධරයන්ට සහ සේවකයන්ට අදාළ විය යුතු ය.\n\n24. ආයතනයේ මුදල්‌ වර්ෂය ලිත්‌ වර්ෂයක්‌ විය යුතු ය.\n\n25. රාජ්‍ය සංස්ථාවල ගිණුම්‌ විගණනයට අදාළව ආණ්ඩුක්‍රම\nව්‍යවස්ථාවේ 154 වන ව්‍යවස්ථාවේ විධිවිධාන ආයතනයේ ගිණුම්‌\nවිගණනය සම්බන්ධයෙන්‌ අදාළ විය යුතු ය.\n\nණය ලබාගැනීමට\nආයතනයට ඇති\nබලතල.\n\n1958 අංක 15 දරන\nසේවක අර්ථසාධක\nඅරමුදල්‌ පනතේ\nවිධිවිධාන අදාළ\nවීම.\n\n1980 අංක 46 දරන\nසෛවො\nනියුක්තයන්ගේ\nභාර අරමුදල්‌\nපනතේ විධිවිධාන\nඅදාළ වීම.\n\nආයතනයේ මුදල්‌\nවර්ෂය.\n\nආයතනයේ ගිණුම්‌\nවිගණනය.\n\nරජයේ නිශ්චල\n'සහ චංචල දේපළ\nආයතනයට\nලබාදිය යුතු බව.\n\nඉඩම්‌ අත්කර\nගැනීමේ පනත\nයටතේ ආයතනය\nසඳහා නිශ්චල\nදේපළ අත්කර\nගැනීම.\n\nඅල්ලස්‌ පනතේ\nඅර්ථානුකූලව\nආයතනය\nඋපලේඛනගත\nආයතනයක්‌ ලෙස\nසලකනු ලැබිය\nයුතු බව.\n\n18 2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\n% වන කොටස\nසාමාන්‍ය\n\n26. (1) ආයතනයේ යම්‌ කාර්යයක්‌ සඳහා රජයේ යම්‌ නිශ්චල\nදේපළක්‌ අවශ්‍ය වන අවස්ථාවක, එම කාර්යය (454 වන අධිකාරය\nවූ) රජයේ ඉඩම්‌ ආඥාපනතේ 6 වන වගන්තිය යටතේ ඒ දේපළ\nසම්බන්ධයෙන්‌ විශේෂ ප්‍රදානයක්‌ හෝ බදු දීමක්‌ කළ හැකි කාර්යයක්‌\nලෙස සලකනු ලැබිය යුතු අතර, ඒ අනුව, ඒ ආඥාපනතේ විධිවිධාන,\nආයතනයට ඒ දේපළ විශේෂයෙන්‌ ප්‍රදානය කිරීම හෝ බදු දීම\nසම්බන්ධයෙන්‌ අදාළ විය යුතු ය.\n\n(2) ආයතනයේ යම්‌ කාර්යයක්‌ සඳහා රජයේ යම්‌ චංචල දේපළක්‌\nඅවශ්‍ය වන අවස්ථාවක, අමාත්‍යවරයා විසින්‌ ගැසට්‌ පත්‍රයේ පළ කරනු\nලබන නියමයක්‌ මගින්‌ එම චංචල දේපළේ සන්තකය සහ පරිහරණය\nආයතනය වෙත පවරා, ආයතනය සතු කරනු ලැබිය හැකි ය:\n\nඑසේ වුව ද, මුදල්‌ විෂයය භාර අමාත්‍යවරයාගේ එකඟත්වය\nනොමැතිව, මේ උපවගන්තියේ ඉහතින්‌ වූ විධිවිධාන යටතේ රජයේ\nචංචල දේපළකට බලපාන කිසිදු නියමයක්‌ අමාත්‍යවරයා විසින්‌\nකරනු නොලැබිය යුතු ය.\n\n27. (1) ආයතනයේ යම්‌ කාර්යයක්‌ සඳහා යම්‌ නිශ්චල දේපළක්‌\nඅත්කර ගැනීමට අවශ්‍ය වන අවස්ථාවක සහ ඒ අත්කර ගැනීම\nඅමාත්‍යවරයා විසින්‌ ගැසට්‌ පත්‍රයේ පළකරනු ලබන නියමයක්‌ මගින්‌\nඅනුමත කරන අවස්ථාවක දී, ඒ නිශ්චල දේපළ අවශ්‍ය වන කාර්යය\n(460 වන අධිකාරය වූ) ඉඩම්‌ අත්කර ගැනීමේ පනතේ අර්ථානුකූලව\nපොදු කාර්යයක්‌ ලෙස, සලකනු ලැබිය යුතු අතර, ඒ අනුව, ඒ\nපනත යටතේ ආයතනය වෙනුවෙන්‌ ඒ දේපළ අත්කර ගනු ලැබිය\nහැකි අතර ආයතනයට පවරනු ලැබිය හැකි ය.\n\n(2) ඉඩම්‌ අත්කර ගැනීමේ පනත යටතේ ආයතනය වෙත යම්‌\nනිශ්චල දේපළක්‌ අත්කර ගැනීම සඳහා ගෙවිය යුතු යම්‌ මුදලක්‌\nආයතනයේ අරමුදලින්‌ ගෙවනු ලැබිය යුතු ය.\n\n28. (26 වන අධිකාරය වූ) අල්ලස්‌ පනතේ අර්ථානුකූලව ආයතනය\nඋපලේඛනගත ආයතනයක්‌ ලෙස සලකනු ලැබිය යුතු අතර, ඒ\nපනතේ විධිවිධාන, ඒ අනුව කියවා තේරුම්‌ ගත යුතු ය.\n\n2017 අංක 15 දරන ලංකා ජර්මානු කාර්මික 19\nඅභ්‍යාස ආයතනය පනත\n\n29. ආයතනයේ සියලු සාමාජිකයන්‌, නිලධරයන්‌ සහ සේවකයන්‌\n(19 වන අධිකාරය වූ) දණ්ඩ නීති සංග්‍රහයේ අර්ථානුකූලව සහ එහි\nකාර්ය සඳහා රජයේ සේවකයන්‌ ලෙස සලකනු ලැබිය යුතු ය.\n\n30. මේ පනතේ හෝ මණ්ඩලයේ විධිවිධාන මත ආයතනය\nවිසින්‌, මණ්ඩලයේ යම්‌ සාමාජිකයකු විසින්‌, සභාවේ යම්‌\nසාමාජිකයකු විසින්‌, අධ්‍යක්ෂ-විදුහල්පතිවරයා විසින්‌ හෙං\nආයතනයේ යම්‌ නිලධරයකු විසින්‌, හෝ සේවා නියුක්තයකු විසින්‌\nසිදු කරනු ලබන යම්‌ ක්‍රියාවක්‌ සම්බන්ධයෙන්‌, යම්‌ අධිකරණයක,\nආයතනයට හෝ එම තැනැත්තාට එරෙහිව පවරන ලද සිවිල්‌ හෝ\nඅපරාධ නඩුවක දී, ආයතනය හෝ එම තැනැත්තා විසින්‌ දරන ලද\nවියදම්‌, එම වියදම්‌ සද්භාවයෙන්‌ කර ඇති බවට අධිකරණය තීරණය\nකරන්නේ නම්‌, ආයතනයේ අරමුදලින්‌ ගෙවනු ලැබිය යුතු අතර,\nමේ වගන්තියේ සඳහන්‌ යම්‌ තැනැත්තකු හෝ ආයතනය විසින්‌\nලබාගත්‌ හෝ අයකර ගන්නා ලද යම්‌ නඩු ගාස්තුවක්‌ ආයතනයේ\nඅරමුදලට බැර කරනු ලැබිය යුතු ය.\n\n31. (1) මේ පනතින්‌ නියම කරනු ලැබිය යුතු යයි නියමිත සියලු\nකාරණා සම්බන්ධයෙන්‌ හෝ මේ පනතින්‌ නියොග සැදීමට බලය\nදෙන ලද සියලු කාරණා සම්බන්ධයෙන්‌, අමාත්‍යවරයා විසින්‌\nනියොග සාදනු ලැබිය හැකි ය.\n\n(2) (1) චන උපවගන්තියෙන්‌ පවරන ලද බලතලවල ව්‍යාප්තියට\nඅගතියක්‌ නොවන පරිදි, අමාත්‍යවරයා විසින්‌, විශේෂයෙන්‌ පහත\nදැක්වෙන කාරණා සියල්ල හෝ ඉන්‌ කිසිවක්‌ සම්බන්ධයෙන්‌\nනියොග සාදනු ලැබිය හැකි ය:-\n\n(අ) ආයතනය විසින්‌ වෘත්තීය පුහුණු සහ අධ්‍යාපන පාඨමාලා\nපැවැත්විය හැකි ක්ෂේත්‍ර;\n\n(ආ) වෘත්තීය සහ තාක්ෂණික පුහුණු පිළිබඳ විවිධ ක්ෂේත්‍රවල\nඋපදේශකවරු ලෙස තෝරා ගැනීමේ දී අවශ්‍ය වන\nප්‍රමිතිය;\n\nආයතනයේ\nසාමාජිකයන්‌,\nනිලධරයන්‌ සහ\nසේවකයන්‌ රජයේ\nසේවකයන්‌ ලෙස\nසලකනු ලැබිය\nයුතු බව.\n\nදරන ලද වියදම්‌\nඅරමුදලෙන්‌\nගෙවිය යුතු බව.\n\nනියෝග.\n\n(ඇ)\n\n(ඈ)\n\n(ඉ)\n\n(ර)\n\n(ලා\n\n(ඌ)\n\n2017 අංක 15 දරන ලංකා ජර්මානු කාර්මික\nඅභ්‍යාස ආයතනය පනත\n\nඅභ්‍යාසලාභීන්ට ප්‍රායෝගික පුහුණුව ලබාදෙන ආයතන\nසහ සංවිධාන සමග අභ්‍යාසලාභීන්‌ එළඹිය යුතු\nපුහුණුවීමේ ගිවිසුම්වල ඇතුළත්‌ විය යුතු නියම සහ\nකොන්දේසි;\n\nඅභ්‍යාසලාභීන්ට විවිධ ක්ෂේත්‍රවල වෘත්තීය හා\nතාක්ෂණික පුහුණුව ලබාදිය යුතු කාලසීමාව;\n\nඅභ්‍යාසලාභීන්‌ විසින්‌ විවිධ වෘත්තීය සහ තාක්ෂණික\nක්ෂේත්‍රවල ලබාගත යුතු ප්‍රායෝගික සහ ආයතනික\nපුහුණුවේ ස්වභාවය;\n\nමේ පනත යටතේ වෘත්තීය සහ තාක්ෂණික පුහුණුව\nලබාදීම භාරව සිටින ආයතනවල හා සංවිධානවල\nබැඳීම්‌, සහ\n\nමේ පනත යටතේ වෘත්තීය සහ තාක්ෂණික පුහුණුව\nලබාගන්නා අභ්‍යාසලාභීන්ගේ බැඳීම;\n\nමේ පනත යටතේ වෘත්තීය හා තාක්ෂණික පුහුණුව\nලබාගන්නා අභ්‍යාසලාභීන්ගේ වැඩකරන පැය ගණන\nසහ අභ්‍යාසලාභීන්ට හිමිකම්‌ ඇති නිවාඩු.\n\n(3) (1) චන උපවගන්තිය යටතේ අමාත්‍යවරයා විසින්‌ සාදන ලද\n\nසෑම නියොගයක්‌ ම, ගැසට්‌ පත්‍රයේ පළ කළ යුතු අතර එය පළ\nකරන දින සිට හෝ එහි නිශ්චිතව සඳහන්‌ කරනු ලැබිය හැකි යම්‌\nපසු දිනයක සිට බලාත්මක විය යුතු ය.\n\n(4) අමාත්‍යවරයා විසින්‌ සාදන ලද සෑම නියෝගයක්‌ ම එය\n\nගැසට්‌ පත්‍රයේ පළ කරනු ලැබීමෙන්‌ පසු හැකි පහසු ඉක්මනින්‌\nපාර්ලිමේන්තුවේ අනුමතය සඳහා ඉදිරිපත්‌ කළ යුතු ය. එසේ අනුමත\nනොකළ සෑම නියෝගයක්‌ ම ඒ යටතේ කලින්‌ කරන ලද කිසිවකට\nඅගතියක්‌ නොමැතිව, ඒ අනනුමතයේ දින සිට පරිච්ඡින්න කරනු\n\nලැබූ ලෙස සලකනු ලැබිය යුතු ය.\n\n(5) යම්‌ නියමයක්‌ පරිච්ඡින්න කරනු ලැබූ ලෙස සලකන දිනය\n\nපිළිබඳ නිවේදනය ගැසට්‌ පත්‍රයේ පළ කරනු ලැබිය යුතු ය.\n\n2017 අංක 15 දරන ලංකා ජර්මානු කාර්මික 21\nඅභ්‍යාස ආයතනය පනත\n\n32. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස, මේ\nපනතේ -~\n\n\"පළාත්‌ පාලන ආයතනය\" යන්නෙන්‌, මහනගර සභාවක්‌, නගර\nසභාවක්‌ හෝ ප්‍රාදේශීය සභාවක්‌ අදහස්‌ වන අතර එවැනි\nයම්‌ සභාවක්‌ විසින්‌ ක්‍රියාත්මක කරන හා ඉටු කරන\nබලතලවලට, කාර්යවලට සහ කර්තව්‍යවලට අනුරූප\nවන්නා වූ හෝ සමාන වන්නා වූ, බලතල, කාර්ය සහ\nකර්තව්‍ය ක්‍රියාත්මක කිරීම, ඉටු කිරීම සහ කිරීම සඳහා\nයම්‌ නීතියක්‌ මගින්‌ හො න්තියක්‌ යටතේ හෙ\nඇතිකොට පිහිටුවන ලද කවර හෝ අධිකාරියක්‌ ඊට\nඇතුළත්‌ වේ;\n\n\"අමාත්‍යවරයා” යන්නෙන්‌ වෘත්තීය පුහුණු විෂයය පවරා ඇති\nඅමාත්‍යවරයා අදහස්‌ වේ;\n\n\"නියමිත” යන්නෙන්‌ මේ පනත යටතේ සාදන ලද නියෝගයකින්‌\nනියම කිරීම අදහස්‌ චේ;\n\n\"පළාත්‌ සභාව\" යන්නෙන්‌ ආණ්ඩුක්‍රම ව්‍යවස්ථාවේ 2700/11අ\nපරිච්ඡේදය යටතේ පිහිටුවනු ලැබූ පළාත්‌ සභාවක්‌ අදහස්‌\n\n\"ශ්‍රී ලංකා ගමනාගමන මණ්ඩලය” යන්නෙන්‌ 2005 අංක 27\nදරන ශ්‍රී ලංකා ගමනාගමන මණ්ඩලය පනත යටතේ\nපිහිටුවන ලද ශ්‍රී ලංකා ගමනාගමන මණ්ඩලය අදහස්‌\nවේ;\n\n\"තෘතීයික අධ්‍යාපන සහ වෘත්තීය අධ්‍යාපන කොමිෂන්‌ සභාව”\nයන්නෙන්‌, 1990 අංක 20 දරන තෘතීයික හා වෘත්තීය\nඅධ්‍යාපන පනත යටතේ පිහිටුවන ලද තෘතීයික අධ්‍යාපන\nහා වෘත්තීය අධ්‍යාපන කොමිෂන්‌ සභාව අදහස්‌ වේ.\n\n33. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nඅර්ථ නිරූපණය.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය\nයුතු බව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2017,
  "language": "si"
}