{
  "document_id": "16-2010_S",
  "raw_text": "2010 අංක 16 දරන ගෙවීම පැහැර හරිනු ලැබූ\nබදු පියවීමෙ (විශේෂ විධිවිධාන) ෂනත\n\n[සහතිකය සටහන්‌ කළේ 2010 දෙසැමබර මස 07 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2010 දෙසැම්බර්‌ මස 10 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 7.00 යි. තැපැල්‌ ගාස්තුව : රු. 10.00 යි.\n\n2010 අංක 16 දරන ගෙවීම පැහැර හරිනු ලැබූ\nබඳු පියවීමෙ (විශේෂ විධිවිධානා පනත\n\n|සහතිකය සටහන්‌ කළේ 2010 දෙසැම්බර්‌ මස 07 වැනි දින]\nඑල්‌. ඩී. ඕ. 14/2010.\n\nකාලය අනුව තීරණය කරනු ලබන ආකාරයකට ගෙවීම පැහැර හැර\nඇති බඳු අයකර ගැනීම පිණිස ක්‍රමවත්‌ සහ වඩා කඩිනම\nක්‍රියාවලියක්‌ සඳහා විධිවිධාන සැලැස්වීම පිණිස ද ; යම\nඅවස්ථාවන්හි දී පැහැර හැර ඇති බදු කපා හැටීම සඳහා ද ; ඊට\nසමබන්ධ හා ආනුෂංගික කරුණු සඳහා ද විධිවිධාන සැලැස්වීම\nසඳහා වූ පනතකි.\n\nඇතැම්‌ නිශ්චිත නීති යටතේ පනවනු ලැබුවා වූ ද, දීර්ඝ කාලයක්‌\nමුළුල්ලේ ගෙවීම පැහැර හරිනු ලැබ ඇත්තා වූ ද බදු, කඩිනමින්‌ අයකර\nගැනීම සඳහා යාන්ත්‍රණයක්‌ සොයා ගැනීම අත්‍යවශ්‍යව ඇති හෙයින්‌ ද:\n\nඑම ක්‍රියාවලියට පහසුකම්‌ සැලසීම උදෙසා, පාලනය කළ හැකි\nසහ යුක්ති සහගත ආකාරයට එසේ පැහැර හරිනු ලැබ ඇති ඇතැම්‌\nබදු අයකර ගැනීම සඳහා සහ අනාගතයේ දී හිඟ බදු සාධාරණ\nසීමාවකට පවත්වාගෙන යෑම සහතික කර වීම සඳහා ද, එසේ ම\nමෙම කාර්යය භාරව සිටින නිලධරයන්‌ මෙම බදු එකතු කිරීම\nසම්බන්ධයෙන්‌ වඩාත්‌ වගකිව යුතු තත්ත්වයකට පත්කිරීම සඳහා ද\nක්‍රමයක්‌ සකස්‌ කිරීම අවශ්‍ය වී ඇති හෙයින්‌ ද :\n\nවිනිවිද පෙනෙන සුලු සහ වගකීම්‌ සහිත ක්‍රියාවලියක්‌ අනුගමනය\nකරමින්‌ ගෙවීම පැහැර හැර ඇති ඇතැම්‌ බදු කපා හැරීම ද අවශ්‍යවී\nඇති හෙයින්ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ මෙසේ පනවනු ලැබේ :\n\n1. මේ පනත 2010 අංක 16 දරන ගෙවීම්‌ පැහැර හරිනු ලැබූ\nබදු (විශේෂ විධිවිධානා පනත යනුවෙන්‌ හඳුන්වනු ලබන අතර,\n(මෙහි මින්‌ මතු “නියමිත දිනය” යනුවෙන්‌ සඳහන්‌ කරනු ලබන)\nමේ වගන්තිය හැර මෙම පනතේ සෙසු විධිවිධාන ගැසට්‌ පත්‍රයේ\nපළ කරනු ලබන නියමයක්‌ මගින්‌ අමාත්‍යවරයා විසින්‌ තීරණය\nකරනු ලබන දිනයක සිට ක්‍රියාත්මක විය යුතු ය. ආණ්ඩුක්‍රම\nව්‍යවස්ථාවේ 80 වන ව්‍යවස්ථාවේ (1) වන අනුව්‍යවස්ථාව ප්‍රකාරව,\nකථානායකවරයාගේ සහතිකය, ඔහුගේ අත්සන ඇතිව සටහන්‌ කරනු\nලැබූ විට, මේ වගන්තියේ විධිවිධාන බලාත්මක වන්නේ ය.\n\n2. වෙනත්‌ යම්‌ ලිඛිත නීතියක පටහැනිව කුමක්‌ සඳහන්‌ වුව ද,\nමේ පනතේ උපලේඛනයේ නිශ්චිතව දක්වා ඇති යම්‌ නීතියක්‌ යටතේ\n2009 දෙසැම්බර්‌ මස 31 වන දින හෝ ඊට පෙර, පනවනු ලැබූ සහ\nනියම කරනු ලැබුවා වූ ද, අවුරුදු දෙකක්‌ හෝ ඊට වැඩි කාලයක්‌\n\n11, 005269 -3,450 (2010/10 )\n\nපූර්විකාව.\n\nලුහුඬු නාමය සහ\nක්‍රියාත්මක වීමේ\nදිනය.\n\nපනතේ විධිවිධාන\nඅදාළ කර ගැනීම.\n\nඋපදේශක\nකමිටුවක්‌\nපත්කිරීම.\n\n2 2010 අංක 16 දරන ගෙවීම පැහැර හරිනු ලැබූ\nබඳු පියවීමෙ (විශේෂ විධිවිධාන) පනත\n\nමුළුල්ලේ හෝ අදාළ වන අවස්ථාවන්හි දී, යම්‌ බද්දක්‌ අයකර ගැනීම\nසඳහා එවැනි යම්‌ නීතියක නිශ්චිතව සඳහන්‌ සියලු අභියාචන පටිපාටි\nවැයකර අවසන්‌ වීමෙන්‌ පසු, එවැනි යම්‌ නීතියක්‌ යටතේ ගෙවීම\nපැහැර හැර ඇත්තා වූ ද (මේ පනතේ “පැහැර හැර ඇති බද්ද”\nයනුවෙන්‌ සඳහන්‌ කරනු ලබන) යම්‌ බදු අයකර ගැනීම, නිදහස්‌\nකිරීම හෝ කපා හැරීම සඳහා මේ පනතේ විධිවිධාන අදාළ විය\nයුතුය :\n\nඑසේ වුව ද නියමිත දිනයට පෙරාතුව යම්‌ පැහැර හැර ඇති\nබද්දක්‌ අයකර ගැනීම සඳහා ගන්නා ලද යම්‌ ක්‍රියා මාර්ගයක\nප්‍රතිඵලයක්‌ වශයෙන',, එක්‌ බද'ද වාරික වශයෙන' හෙං\nඅන්‍යාකාරයකට ගෙවීමෙන්‌ එම බද්ද පියවීම සඳහා පැහැර හරිනු\nලැබූ තැනැත්තා එකඟ වී ඇති හෝ එම කාර්යය සඳහා ඵලදායී\nවැඩපිළිවෙලක්‌ ක්‍රියාත්මක කර ඇති අවස්ථාවක සහ, ඉන්‌\nඅනතුරුව පැහැර හරිනු ලැබූ තැනැත්තා එම එකඟත්වයට හෝ\nවැඩ පිළිවෙලට අනුකූලව ක්‍රියාකිරීම පැහැර හැර ඇති අවස්ථාවක,\nඑම එකඟත්වය හෝ වැඩ පිළිවෙල සකස්‌ කිරීම හො ඊට\nඇතුළත්වීම අධිකරණයේ ආඥාවක්‌ ප්‍රකාරව සිදු වූ අවස්ථාවල දී\nහැර, මේ පනතේ විධිවිධාන එකී එකඟත්වය හෝ වැඩ පිළිවෙල\nප්‍රකාරව ගෙවා නොමැතිව ඇති ශේෂ මුදල අයකර ගැනීම\nසම්බන්ධයෙන, අදාළ විය යුතු ය.\n\n3. (1) අමාත්‍යවරයා විසින්‌ පත්‌ කරනු ලබන සාමාජිකයන්‌ පස්‌\nදෙනකුගෙන්‌ සමන්චිත වන (මෙහි මින්‌ මතු “කමිටුව” යනුවෙන්‌\nසඳහන්‌ කරනු ලබන) උපදේශක කමිටුවක්‌ පත්‌ කරනු ලැබිය යුතු\nඅතර, එහි එක්‌ සාමාජිකයකු අවස්ථාවෝචිත පරිදි, විශ්‍රාමලත්‌\nශේෂ්ඨාධිකරණ හෝ අභියාචනාධිකරණ හෝ මහාධිකරණ\nවිනිශ්චයකාරවරයකු විය යුතු අතර, ඔහු කමිටුවේ සභාපතිවරයා\nද විය යුතු ය. අනෙක්‌ සාමාජිකයන්‌ හතර දෙනා බදු නීතිය,\nගණකාධිකරණය සහ විගණනය, ව්‍යාපාර කළමනාකරණය හෝ\nමුල්‍ය යන ක්ෂේත්‍රවල දැනුම හා පළපුරුද්ද ඇත්තා වූ ද, ඒ\nක්ෂේත්‍රයන්‌ පිළිබඳව හැකියාවන්‌ පෙන්නුම්කර ඇත්තා වූ ද,\nතැනැත්තන්‌ අතුරින්‌ තෝරාගත යුතු ය.\n\n(2) කමිටුවේ යම්‌ රැස්වීමක්‌ සඳහා ගණපූරණය සාමාජිකයන්‌\nතුන්‌ දෙනකු විය යුතු අතර, කමිටුවේ සියලු රැස්වීම්වල දී\nසභාපතිවරයා මුලසුන දැරිය යුතු ය. කමිටුවේ රැස්වීමකට\nසභාපතිවරයා නොපැමිණියහොත, රැස්වීමට පැමිණ සිටින\nසාමාජිකයන්‌ විසින්‌ ඔවුන්‌ අතරින්‌ යම්‌ තැනැත්තකු එම රැස්වීමේ\nමුලසුන දැරීම සඳහා තෝරා පත්කර ගත යුතු ය.\n\n2010 අංක 16 දරන ගෙවීම පැහැර හරිනු ලැබූ 3\nබඳු පියවීමෙ (විශේෂ විධිවිධානා පනත\n\n(3) කමිටුවේ රැස්වීම්‌ සම්බන්ධයෙන්‌ ද, එම රැස්වීම්වල දී සිදු\nකරනු ලබන කටයුතු සම්බන්ධයෙන්‌ ද වූ කාර්ය පටිපාටිය, කමිටුව\nවිසින්‌ විධිමත්‌ කරනු ලැබිය හැකි ය.\n\n(4) අමාත්‍යවරයා විසින්‌ හේතු දක්වා කමිටුවේ යම්‌ සාමාජිකයකු\nවෙත යවනු ලබන ලිපියක්‌ මගින්‌ ඔහු ධුරයෙන්‌ ඉවත්‌ කරනු ලැබිය\nහැකි ය. අමාත්‍යවරයා වෙත අමතනු ලබන ලිපියක්‌ මගින්‌ කමිටුවේ\nයම්‌ සාමාජිකයකුට සිය ධුරයෙන්‌ ඉල්ලා අස්විය හැකි අතර, එම\nඉල්ලා අස්වීමේ ලිපිය අමාත්‍යවරයා විසින්‌ ලිඛිතව භාර ගැනීමෙන්‌\nපසු, එම ඉල්ලා අස්වීම බලාත්මක විය යුතු ය.\n\n(5) කමිටුවේ සාමාජිකයන්ට අමාත්‍යවරයා විසින්‌ නිශ්චය කරනු\nලබන ප්‍රමාණයකින්‌ යුත්‌ ප්‍රසාද දීමනාවක්‌ ගෙවනු ලැබිය හැකි ය.\n\n4. (1) කමිටුවේ කර්තව්‍ය පහත දැක්වෙන පරිදි විය යුතු ය:\n\n(අ) පැහැර හැර ඇති යම්‌ බද්දක්‌ කපා හැරීම සම්බන්ධයෙන්‌\n7 වන වගන්තිය යටතේ කොමසංරිස\nජනරාල්වරයාගෙන්‌ ලැබෙන දැනුම්දීම්වලට ප්‍රතිචාර\nදැක්වීම ; සහ\n\n(ආ) අවස්ථාවෝචිත පරිදි, කොමසාරිස්‌ ජනරාල්වරයා හෝ\nඅමාත්‍යවරයා විසින්‌ උපදෙස්‌ ලබාගැනීම සඳහා කමිටුව\nවෙත යොම| කරන, ලබන යම්‌ කාරණාවක'\nසම්බන්ධයෙන්‌ උපදෙස්‌ ලබාදීම.\n\n(2) ස්වකීය කර්තව්‍ය ඉටු කිරීමේ දී, කමිටුවේ තීරණය සඳහා\nකමිටුව ඉදිරියේ ඇති කාරණාවකට අදාළව යම්‌ තොරතුරක්‌ ලබාදීමට\nහෝ යම්‌ ලේඛනයක්‌ ඉදිරිපත්‌ කිරීමට හැකි යයි කමිටුව සලකනු\nලබන යම්‌ තැනැත්තකු, කැඳවීමේ බලය, කමිටුව සතුව ඇත.\n\n5. කොමසාරිස්‌ ජනරාල්වරයාගේ අධීක්ෂණය යටතේ පැහැර\nහරිනු ලැබූ බදු අයකර ගැනීමේ ඒකකය නම්‌ වූ ඒකකයක්‌ පිහිටුවනු\nලැබිය යුතු අතර, එම ඒකකය භාරව සිටීමට නියෝජ්‍ය කොමසාරිස්‌\nජනරාල්වරයකු පත්‌ කරනු ලැබිය යුතු ය.\n\n6. කමිටුව පත්‌ කිරීමේ දින සිට මාස හයක්‌ ඇතුළත කොමසාරිස්‌\nජනරාල්වරයා විසින්‌, මෙහි පහත දැක්වෙන ආයතනයන්හි පැහැර\nහරිනු ලැබූ බදු හඳුනාගනිමින්‌ ඒ පිළිබඳ වාර්තාවක්‌ පැහැර හරිනු\nලැබූ බදු අයකර ගැනීමේ ඒකකය මගින්‌ පිළියෙල කර නිම කිරීමට\nකටයුතු සැලැස්විය යුතු ය :\n\nකමිටුවේ කර්තව්‍ය.\n\nපැහැර හරිනු ලැබූ\nබඳු අයකර\nගැනීමේ ඒකකය\nපිහිටුවීම.\n\nපැහැර හැර ඇති\nබදු පිළිබඳ\nවාර්තාවක්‌\nපිළියෙල කළ යුතු\nබව.\n\n4 2010 අංක 16 දරන ගෙවීම පැහැර හරිනු ලැබූ\n\nබඳු පියවීමෙ (විශේෂ විධිවිධාන) පනත\n\n(අ) රාජ්‍ය සංස්ථා ;\n\n(ආ) ආණ්ඩුවට අයත්‌ ව්‍යාපාර ආයතන ;\n\n(ඇ) 1987 අංක 22 දරන ආණ්ඩුවට අයත්‌ ව්‍යාපාර ආයතන\nරාජ්‍ය සංස්ථා බවට පරිවර්තනය කිරීමේ පනතේ 2 වන\nවගන්තිය යටතේ සංස්ථා වශයෙන්‌ පිහිටුවනු ලැබූ\nආණ්ඩුවට අයත්‌ ව්‍යාපාර ආයතන ;\n\n(ඇ) ආණ්ඩුවේ අමාත්‍යාංශ ;\n\n(ඉ) ආණ්ඩුවේ දෙපාර්තමේන්තු ; සහ\n\n(ඊ) සමූපකාර ග්‍රාමීය බැංකු ඇතුළුව, ජාතික රාජ්‍ය සභාවේ\n1972 අංක 5 දරන සමූපකාර සමිති පනත යටතේ ලියාපදිංචි\nකරන ලද සමූපකාර සමිති.\n\nපැහැර හැර ඇති 7. (1) (2) වන උපවගන්තියේ විධිවිධානවලට යටත්ව,\n\nඇතැම්‌ බදු කපා කොමසාරිස්‌ ජනරාල්වරයා විසින්‌ මේ පනතේ 6 වන වගන්තිය\n\nහැරිය යුතු බව. යටතෙ' හඳුනාගත්‌ ආයතනවල පැහැර හැර ඇති බදු\nසම්බන්ධයෙන්‌ :\n\n(අ) පැහැර හැර ඇති බදු වශයෙන්‌ වාර්තාගත වී ඇති මුදල්‌\n\n(ආ)\n\nප්‍රමාණයේ නිරවද්‍යතාවය පිළිබඳව අදාළ තැනැත්තන්ගෙන්‌\nවිමසීමෙන්‌ ; සහ\n\nඑම හඳුනාගත්‌ ආයතන ස්වකීය බදු වගකීම සඳහා රජයේ\nඅරමුදල්‌ මත යැපෙන බවට භාණ්ඩාගාරයේ ලේකම්වරයා\nවිසින්‌ කරනු ලබන තහවුරු කර ගැනීමක්‌ ලබා ගැනීමෙන්‌\nඅනතුරුව,\n\nඑම හඳුනාගත්‌ ආයතනවල පැහැර හැර ඇති බදු කපා හැරීම සඳහා\nඅවශ්‍ය සියලු පියවර ගත යුතු ය.\n\n(2) (1) වන උපවගන්තිය යටතේ පැහැර හැර ඇති යම්‌ බද්දක්‌\nකපා හැරීම සඳහා අවශ්‍ය පියවර ගැනීමට මාස තුනකට පෙර,\nකොමසාරිස්‌ ජනරාල්වරයා විසින්‌ එම කරුණු පිළිබඳව කමිටුව\nවෙත දැනුම්‌ දිය යුතු අතර, එම දැනුම්‌ දීම ලැබීමෙන්‌ මාස තුනක්‌\nඇතුළත එම කරුණු පිළිබඳව යම්‌ මත ප්‍රකාශයක්‌ ඉදිරිපත්‌ කිරීමට\nකමිටුවට හිමිකම්‌ ඇත්තේ ය. එසේ මත ප්‍රකාශයක්‌ කරනු ලැබූ\nවිටක දී, එම මත ප්‍රකාශ කිරීම පිළිබඳව වහා ම ප්‍රතිචාර දැක්වීම\nකොමසාරිස්‌ ජනරාල්වරයාගේ වගකීම වන්නේ ය.\n\n2010 අංක 16 දරන ගෙවීම පැහැර හරිනු ලැබූ 5\n\n8.\n\nබඳු පියවීමෙ (විශේෂ විධිවිධානා පනත\n\nමේ පනතේ 7 වන වගන්තිය යටතේ පැහැර හැර ඇති\n\nබද්දක්‌ කපා හරිනු ලබන අවස්ථාවක :\n\n(අ)\n\n(ආ)\n\n9.\n\nපැහැර හැර ඇති බද්ද පනවා ඇත්තේ සහ අයකර ගනු\nලබන්නේ යම්‌ නීතියක්‌ යටතේ ද, එම නීතියේ අන්තර්ගත\nරහස්‍ය භාවයට අදාළ යම්‌ විධිවිධානයක කුමක්‌ සඳහන්‌\nවුව ද, කොමසාරිස්‌ ජනරාල්වරයා විසින්‌ එසේ බදු කපා\nහැරීමේ දින සිට දින තිහක්‌ ඇතුළත එම තොරතුරු ගැසට්‌\nපත්‍රයේ පළකරනු ලැබිය යුතු ය ; සහ\n\nකපා හැර ඇති පැහැර හරින ලද බද්ද, එකී බද්ද අයකර\nගනු ලබන සහ පනවා ඇති අදාළ නීතියේ විධිවිධාන\nයටතේ පසුව අයකර ගනු ලබන අවස්ථාවක, එසේ අයකර\nගනු ලබන මුදල්‌ ප්‍රමාණය, පැහැර හරිනු ලැබූ තැනැත්තාට\nආපසු නොගෙවිය යුතු ය.\n\n(1) 7 වන වගන්තිය යටතේ පැහැර හැර ඇති යම්‌ බද්දක්‌\n\nකපා හරිනු නොලැබූ අවස්ථාවක දී :-_\n\n(අ)\n\n(ආ)\n\nගෙවීම පැහැර හැර ඇති බද්ද වාරික වශයෙන්‌ ගෙවීම\nසඳහා පැහැර හරිනු ලැබූ තැනැත්තා විසින්‌ කොමසාරිස්‌\nජනරාල්වරයා සමග එළඹී ඇති යම්‌ ගිවිසුමක්‌ ; හෝ\n\nයම නීති කෘත්‍යයක්‌ අධිකරණයක ගොනුකර ඇති\nඅවස්ථාවක දී හැර, එම බද්ද පනවා ඇත්තේ සහ අයකර\nගනු ලබන්නේ යම්‌ නීතියක්‌ යටතේ ද, එම නීතිය යටතේ\nඒ බද්ද අයකර ගැනීම සඳහා කටයුතු අරඹා ඇති අවස්ථාවක්‌,\n\nනොතකා, පැහැර හැර ඇති බද්ද වශයෙන්‌ අයවිය යුතු මුදල්‌ ප්‍රමාණය\nපිළිබඳ විස්තර දක්වමින්‌ සහ එම මුදල එකී දැන්වීම ලැබීමේ දින\nසිට දඳින හැටක්‌ ඇතුළත ගෙවන ලෙස ඉල්ලා සිටිමින්‌, පැහැර\nහරිනු ලැබූ තැනැත්තා වෙත කොමසාරිස්‌ ජනරාල්වරයා විසින්‌\nදැන්වීමක්‌ නිකුත්‌ කළ යුතු ය.\n\n(2) (1) වන උපවගන්තිය යටතේ දැන්වීමක්‌ ලැබූ පැහැර හරිනු\nලැබූ තැනැත්තකු හට, එහි සඳහන්‌ දින හැටක කාල සීමාව ඉකුත්‌\nවීමට පෙර :-_\n\nපැහැර හැර ඇති\nබදු කපා හැරීම\nපිළිබඳව ගැසට්‌\nපත්‍රයේ පළකළ\nයුතු බව.\n\nපැහැර හැර ඇති\nබද්ද අයකර\nගැනීමට ඇත්තේ\nයම්‌\nතැනැත්තනගෙන්‌\nඳ, එම\nතැනැත්තන්‌ වෙත\nදැන්වීම්‌ නිකුත්‌\nකිරීම.\n\n9 වන වගන්තිය\nයටතේ යවන ලද\nදැන්වීමකට\nප්‍රතිචාර\nනොදැක්වීමේ\nආදීනව.\n\n6 2010 අංක 16 දරන ගෙවීම පැහැර හරිනු ලැබූ\nබඳු පියවීමෙ (විශේෂ විධිවිධාන) පනත\n\n(අ) කොමසාරිස්‌ ජනරාල්වරයා එකඟවන පරිදි, පැහැර හැර\nඇති බද්ද වාරිකවලින්‌ ගෙවා බේරැම්‌ කිරීමට එම\nතැනැත්තාට අවසර දෙන ලෙස ඉල්ලා සිටිමින්‌ ; හෝ\n\n(ආ) දැන්වීමේ සඳහන්‌ පැහැර හැර ඇති බද්ද ගෙවීම\nසම්බන්ධයෙන්‌ යම්‌ විරෝධතා මතු කරමින්‌,\n\nකොමසාරිස්‌ ජනරාල්වරයා වෙත ලිඛිතව දැනුම්‌ දිය හැකි ය.\n\n(3) පැහැර හැර ඇති බද්ද වාරිකවලින්‌ ගෙවා බෙරැම්‌ කිරීම\nසඳහා පැහැර හරිනු ලැබූ තැනැත්තා ඉල්ලා සිටින අවස්ථාවක දී,\nඑකඟත්වයට එළඹෙන දිනයේ සිට අවුරුදු තුනකට නොවැඩි කාලයක්‌\nඇතුළත එකී මුදල සම්පූර්ණයෙන්‌ ගෙවන බවට වූ කොන්දේසියට\nයටත්ව, කොමසාරිස්‌ ජනරාල්වරයා හට එසේ ගෙවීම සම්බන්ධයෙන්‌\nඑකඟ විය හැකි ය. පැහැර හරිනු ලැබූ තැනැත්තා සමග එළඹුන\nඑකඟත්වය පිළිබඳ විස්තර, කොමසාරිස්‌ ජනරාල්වරයා විසින්‌ කමිටුව\n\nවෙත දැනුම්‌ දිය යුතු ය.\n\n(4) එවා ඇති දැන්වීමේ සඳහන්‌ පැහැර හැර ඇති බද්ද ගෙවීම\nසම්බන්ධයෙන්‌ පැහැර හරිනු ලැබූ තැනැත්තා යම්‌ විරෝධතාවක්‌\nමතු කරන අවස්ථාවක, එකී විරෝධතාව ලැබී දින හැටක්‌ ඇතුළත\nකොමසාරිස්‌ ජනරාල්වරයා විසින්‌ ඒ සම්බන්ධයෙන්‌ තම තීරණය\nගත යුතු අතර, එම විරෝධතාව අයවිය යුතු බදු මුදල නැවත\nනිශ්චය කිරීමකට තුඩු දෙන අවස්ථාවක දී, එසේ නිශ්චය කරනු\nලබන මුදල්‌ ප්‍රමාණයට වඩා පැහැර හැර ඇති බදු මුදල වැඩි වේ\nනම්‌, එම අතිරික්ත මුදල කොමසාරිස්‌ ජනරාල්වරයා විසින්‌ අත්‌\nහැරිය යුතු ය.\n\n10. 9 වන වගන්තියේ (1) වන උපවගන්තිය යටතේ දැන්වීමක්‌\nයවන ලද්දේ යම්‌ පැහැර හරිනු ලැබූ තැනැත්තකු වෙත ද, එම\nතැනැත්තා විසින්‌ :-_\n\n(අ) එම උපවගන්තියේ සඳහන්‌ කාලය ඇතුළත දැන්වීමට\nප්‍රතිචාර දැක්වීම පැහැර හරින අවස්ථාවක දී ; හෝ\n\n2010 අංක 16 දරන ගෙවීම පැහැර හරිනු ලැබූ 7\nබඳු පියවීමෙ (විශේෂ විධිවිධානා පනත\n\n(ආ) පැහැර හැර ඇති බද්ද වාරිකවලින්‌ ගෙවන බවට\nකොමසාරිස්‌ ජනරාල්වරයා සමග ගිවිසුමකට ඇතුළත්‌\nවීමෙන්‌ අනතුරුව, දින තිහකට වැඩි කාලයක්‌ එම වාරික\nගෙවීම පැහැර හැර ඇති අවස්ථාවක දී,\n\nකොමසාරිස්‌ ජනරාල්වරයා විසින්‌ එම පැහැර හරිනු ලැබූ තැනැත්තා\nවෙත ගෙවීම පැහැර හැරීම පිළිබඳ දැන්වීමක්‌ නිකුත්‌ කළ යුතු අතර,\nපැහැර හැර ඇති බද්ද වශයෙන්‌ අයවිය යුතු මුදල, පළාතක්‌ සඳහා\nආණ්ඩුක්‍රම ව්‍යවස්ථාවේ 154ග ව්‍යවස්ථාව යටතේ පිහිටුවන ලද්දා\nවූ සහ 1996 අංක 10 දරන පළාත්බද මහාධිකරණ (විශේෂ විධිවිධාන)\nපනතේ 2 වන වගන්තිය යටතේ කරන ලද නියමයක්‌ මගින්‌ සිවිල්‌\nඅධිකරණ බලය පවරා ඇත්තා වූ ද, මහාධිකරණයක තත්කාර්ය\nසඳහා පවරන ලද නඩුවක්‌ මගින්‌ අයකර ගනු ලැබිය යුතු ය.\n\n11. මේ පනත යටතේ පැහැර හැර ඇති බදු අයකර ගැනීමේ\nකාර්යය සඳහා, කොමසාරිස්‌ ජනරාල්වරයා විසින්‌ තත්කාර්යය සඳහා\nනිකුත්‌ කරනු ලබන දැන්වීමක්‌ මගින්‌, දැන්වීමේ නිශ්චිතව සඳහන්‌\nකාලය ඇතුළත යම්‌ තොරතුරු ඉදිරිපත්‌ කරන ලෙස යම්‌ තැනැත්තකුට\nනියම කරනු ලැබිය හැකි අතර, එම නිශ්චිත කාලය ඇතුළත ඉල්ලා\nඇති තොරතුරු සැපයීම එම තැනැත්තාගේ කාර්යය වන්නේ ය.\nඉල්ලා ඇති තොරතුරු කවර හෝ හේතුවක්‌ නිසා ඉදිරිපත්‌ කිරීමට\nඑම තැනැත්තාට නොහැකි වන අවස්ථාවක, කොමසාරිස්‌\nජනරාල්වරයා වෙත එම හේතු වහා ම දන්වා සිටීම, එම තැනැත්තාගේ\nකාර්යය වන්නේ ය.\n\n12. 2010 ජනවාරි මස 1 වන දින හෝ එදිනට පසුව ආරම්භ\nවන යම්‌ ලිත්‌ වර්ෂයක අවසානය වන විට, මේ පනතේ උපලේඛනයේ\nනිශ්චිතව දැක්වෙන යම්‌ නීතියක්‌ යටතේ පැහැර හැර ඇති එහෙත්‌\nඊට උපචිත වූ දණ්ඩන මුදලක්‌ හෝ අත්හිට වූ හෝ විලම්භනය\nකරන ලද බදු මුදලක කොටසක්‌ හෝ හැර, බදුවල මුළු එකතුව ඊට\nපෙරාතුව ම වූ වර්ෂයේ මුළු බදුවල එකතුවට වැඩිවන්නේ යම්‌\nප්‍රමාණයකින්‌ ද, එම බදු මුදල්‌ ප්‍රමාණය එකී පෙරාතුව ම වූ වර්ෂයේ\nඑම නීති යටතේ පනවනු ලැබූ සහ නියමකරනු ලැබූ බදුවලින්‌ ලබන\nලද මුළු බදු ප්‍රමාණයෙන්‌ සියයට තුනක්‌ නොඉක්මවන බවට වගබලා\nගැනීම, කොමසාරිස්‌ ජනරාල්වරයාගේ කාර්යය වන්නේ ය.\n\nකොමසාරිස්‌\nජනරාල්වරයා\nවිසින්‌ තොරතුරු\nඉල්ලා සිටිය හැකි\nබව.\n\nහිඟ බදු මුදල්‌\nඑක්තරා\nප්‍රතිශතයක්‌\nනොඉකමවිය යුතු\nබව.\n\nඅතිරික්තයක්‌ ඇති\nඅවස්ථාවක දී\nකොමසාරිස්‌\nජනරාල්වරයා\nවිසින්‌ වාර්තාවක්‌\nඉදිරිපත්‌ කළ යුතු\nබව.\n\n8 2010 අංක 16 දරන ගෙවීම පැහැර හරිනු ලැබූ\nබඳු පියවීමෙ (විශේෂ විධිවිධාන) පනත\n\n13. (1) 2010 ජනවාරි මස 1 වන දින හෝ එදිනට පසුව ආරම්භ\nවන යම්‌ ලිත්‌ වර්ෂයක්‌ අවසාන වන විට මේ පනතේ උපලේඛනයේ\nසඳහන්‌ යම්‌ නීතියක්‌ යටතේ පැහැර හැර ඇති, එහෙත්‌ ඊට උපචිත\nවූ දණ්ඩන මුදලක්‌ හෝ අත්හිටවූ හෝ විලම්භනය කරන ලද යම්‌\nබදු මුදලක කොටසක්‌ හෝ හැර, බදුවල මුළු එකතුව, ඊට පෙරාතුව\nම වූ වර්ෂයේ මුළු බදුවල එකතුවට වඩා වැඩි වන්නේ යම්‌\nප්‍රමාණයකින්‌ ද, එම බදු මුදල්‌ ප්‍රමාණය, එකී පෙරාතුවම වූ වර්ෂයේ\nඑම නීති යටතේ පනවනු ලැබූ සහ නියම කරනු ලැබූ බදුවලින්‌ ලබා\nගන්නා ලද මුළු බදු ප්‍රමාණයෙන්‌ සියයට තුනක්‌ ඉක්මවන අවස්ථාවක\nදී, එම අතිරික්තය සඳහා හේතු දක්වමින්‌ සහ එම අතිරික්තය\nනැතිකිර්ම සඳහා අනුගමනය කළ හැකි පතිකර්මික ක්‍රියා\nසම්බන්ධයෙන්‌ නිර්දේශ කරමින්‌, එකී වර්ෂය අවසානයේ සිට මාස\nහතරක්‌ ඇතුළත කොමසාරිස්‌ ජනරාල්වරයා විසින්‌ අමාත්‍යවරයා\nවෙත වාර්තාවක්‌ ඉදිරිපත්‌ කළ යුතු ය.\n\n(2) (1) වන උපවගන්තිය යටතේ ඉදිරිපත්‌ කරන ලද තම වාර්තාවේ\nකොමසාරිස්‌ ජනරාල්වරයා විසින්‌ ඉදිරිපත්‌ කර ඇති හේතු\nඅමාත්‍යවරයා විසින්‌ පිළිගනු ලබන අවස්ථාවක දී, එම වාර්තාවේ\nසඳහන්‌ නිර්දේශ බලාත්මක කිරීම සඳහා අවශ්‍ය යයි ඔහු විසින්‌\nසලකනු ලබන සියලු පියවර ගන්නා ලෙස, අමාත්‍යවරයා විසින්‌\nකොමසාරිස්‌ ජනරාල්වරයාගෙන්‌ ඉල්ලා සිටිය යුතු ය.\n\n(3) (1) චන උපවගන්තිය යටතේ ඉදිරිපත්‌ කරන ලද තම වාර්තාවේ\nකොමසාරිස්‌ ජනරාල්වරයා විසින්‌ දෙන ලද හේතු, එම අතිරික්තය\nසඳහා ප්‍රමාණවත්‌ බවට අමාත්‍යවරයා විසින්‌ පිළිගනු නොලබන\nඅවස්ථාවක දී, තම ලිපිය ලැබී මාස හයක්‌ ඇතුළත එම උපවගන්තිය\nමගින්‌ පනවා ඇති නියමයන්ට අනුකූලව ක්‍රියා කරන ලෙස,\nඅමාත්‍යවරයා විසින්‌ කොමසාරිස්‌ ජනරාල්වරයාට ලිඛිතව නියම\nකරනු ලැබිය යුතු ය.\n\n(4) (3) වන උපවගන්තිය යටතේ නියමිත කාලය ඇතුළත එම\nඋපවගන්තිය යටතේ කරන ලද නියමයට අනුකූලව ක්‍රියා කිරීම\nකොමසාරිස්‌ ජනරාල්වරයා විසින්‌ පැහැර හරින අවස්ථාවක දී,\nඅමාත්‍ය මණ්ඩලය විසින්‌ අවස්ථාවට උචිත යයි සලකනු ලබන යම්‌\nක්‍රියා මාර්ගයක්‌ කොමසාරිස්‌ ජනරාල්වරයාට එරෙහිව ගත යුතු ය.\n\n2010 අංක 16 දරන ගෙවීම පැහැර හරිනු ලැබූ 9\nබඳු පියවීමෙ (විශේෂ විධිවිධානා පනත\n\n14. කමිටුවේ සෑම සාමාජිකයකු ම, තමා සාමාජිකයකු වශයෙන්‌\nරාජකාරි කටයුතුවලට ඇතුළත්‌ වීමට පෙරාතුව, මේ පනතේ 4 වන\nවගන්තිය යටතේ වූ කර්තව්‍ය ඉටු කිරීමේ දී තමාගේ දැන ගැනීමට\nපාත්‍ර වූ සියලු කාරණා සම්බන්ධයෙන්‌ දැඩි රහස්‍යභාවය ආරක්ෂා\nකරන බවට පොරොන්දු වෙමින්‌ ප්‍රකාශ පත්‍රයක්‌ අත්සන්‌ කරනු\nලැබිය යුතු අතර, එකී ප්‍රකාශ පත්‍රය මගින්‌ පහත දැක්වෙන\nඅවස්ථාවල දී හැර, එවැනි කිසිම කරුණක්‌ හෙලිදරව්‌ නොකරන\nබවට ද පොරොන්දු විය යුතු ය :\n\n(අ) එසේ කාරණා හෙළි කිරීම සඳහා යම්‌ අධිකරණයක්‌\nවිසින්‌ නියම කරනු ලැබීමේ දී හෝ කැඳවනු ලැබූ\nඅවස්ථාවක දී; හෝ\n\n(ආ) මේ පනත යටතේ ස්වකීය කර්තව්‍ය ඉටු කිරීමෙ කාර්ය\nසඳහා.\n\n15. මේ පනත යටතේ කොමසාරිස්‌ ජනරාල්වරයා වෙත පවරා\nඇති කර්තව්‍ය හෝ බලතලවලින්‌ යම්‌ කර්තව්‍ය හෝ බලතල, 2006\nඅංක 10 දරන දේශීය ආදායම්‌ පනත යටතේ පත්‌ කරන ලද හෝ\nපත්කරන ලදැයි සලකනු ලබන ජ්‍යෙෂ්ඨ නියොජ්‍ය කොමසාරිස්‌\nජනරාල්වරයා යම්‌ නියෝජ්‍ය කොමසාරිස්‌ ජනරාල්වරයකු, ජ්‍යෙෂ්ඨ\nකොමසාරිසවරයක, කොමසාරිසවරයක, නියෙජ්‍ය\nකොමසාරිස්වරයකු හෝ තක්සේරුකරුවකු වෙත, පවරනු ලැබිය\nහැකි ය.\n\n16. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\n17. පද සම්බන්ධයෙන්‌ අන්‍යර්ථයක්‌ අවශ්‍ය වුවහොත්‌ මිස මේ\nපනතෙහි\n\n**කොමසාරිස්‌ ජනරාල්වරයා”, “ජ්‍යෙෂ්ඨ නියොජ්‍ය කොමසාරිස්‌\nජනරාල්වරයා”, “නියෝජ්‍ය කොමසාරිස්‌ ජනරාල්වරයා”,\n“ජ්‍යෙෂ්ඨ කොමසාරිස්වරයා”, “කොමසාරිස්වරයා”,\n“නියෝජ්‍ය කොමසාරිස්වරයා” සහ “තක්සේරුකරැ”\nයන්නට, 2006 අංක 10 දරන දේශීය ආදායම්‌ පනතේ එම\nයෙදුම්‌ සඳහා දී ඇති අර්ථය ම තිබිය යුතු ය;\n\nරහස්‍යභාවය.\n\nකොමසාරිස්‌\nජනරාල්වරයා\nවිසින්‌ මේ පනත\nයටතේ වූ ඔහුගේ\nබලතල පැවරිය\nහැකි බව.\n\nඅනන|කලතාවක'\nඇති වූ විට සිංහල\nභාෂා පාඨය\nබලපැවැත්විය\n\nයුතු බව.\n\nඅර්ථ නිරූපණ.\n\n1996 අංක 10 දරන\nපනතේ පළමු වන\nඋපලේඛනය\n\nසංශෝධනය කිරීම.\n\n10 2010 අංක 16 දරන ගෙවීම පැහැර හරිනු ලැබූ\nබඳු පියවීමෙ (විශේෂ විධිවිධාන) පනත\n\n“පැහැර හැර ඇති තැනැත්තා” යන්නෙන්‌, මෙම පනතේ 2 වන\nවගන්තියේ විධිවිධානවලට අනුව බදු පැහැර හැර ඇත්තා\nවූ තැනැත්තකු අදහස්‌ චේ;\n\n“ආණ්ඩුවට අයත්‌ ව්‍යාපාර ආයතනය” යන්නෙන, 1971 අංක 35\nදරන ව්‍යාපාර ආයතන (අත්පත්කර ගැනීමේ) පනත යටතේ\nආණ්ඩුව විසින්‌ අත්පත්‌ කර ගත්‌ හෝ ආණ්ඩුවට සතුකර\nඇති ව්‍යාපාර ආයතනයක්‌ අදහස්‌ වේ; සහ\n\n18. 1996 අංක 10 දරන පළාත්බද මහාධිකරණ (විශේෂ\nවිධිවිධාන) පනතේ පළමුවන උපලේඛනයේ (3) අයිතමයට ඉක්බිතිව\nම පහත දැක්වෙන අයිතමය ඇතුළත්‌ කිරීමෙන්‌, එම උපලේඛනය\nමෙයින්‌ සංශෝධනය කරනු ලැබේ :\n\n*“(4) 2010 අංක 16 දරන ගෙවීම්‌ පැහැර හරිනු ලැබූ බදු\n(විශේෂ විධිවිධානා පනතේ 10 වන වගන්තිය යටතේ පවරන\nලද නඩු. 55\n\n2010 අංක 16 දරන ගෙවීම පැහැර හරිනු ලැබූ 11\nබඳු පියවීමෙ (විශේෂ විධිවිධානා පනත\n\n20.\n21.\n22.\n23.\n24.\n25.\n26.\n27.\n28.\n29.\n30.\n31.\n32.\n\n9.\n\nඋපලේඛනය | 2 වන වගන්තිය |\n\n. 1988 අංක 40 දරන ඔට්ටු ඇල්ලීම සහ සූදු බදු පනත\n-. 1971 අංක 51 දරන ප්‍රාග්ධන බදු පනත\n\n. 2002 අංක 16 දරන හර බදු පනත\n\n. 2006 අංක 13 දරන ආර්ථිකසේවා ගාස්තු පනත\n\n. 1980 අංක 13 දරන බූදල්‌ බදු පනත\n\n. 1963 අංක 11 දරන මුදල්‌ පනත\n\n. 2004 අංක 8 දරන මුදල්‌ (සංශෝධන) පනත\n\n. 2004 අංක 11 දරන මුදල්‌ පනත - 1] වන කොටස\n\n. 2005 අංක 5 දරන මුදල්‌ පනත - 1 වන කොටස\n\n. 1996 අංක 34 දරන භාණ්ඩ හා සේවා බදු පනත\n\n. 1963 අංක 4 දරන දේශීය ආදායම්‌ පනත\n\n. 1979 අංක 28 දරන දේශීය ආදායම්‌ පනත\n\n. 2000 අංක 38 දරන දේශීය ආදායම්‌ පනත\n\n. 2006 අංක 10 දරන දේශීය ආදායම්‌ පනත\n\n. 1991 අංක 52 දරන ජාතික ආරක්ෂක බදු පතත\n\n. 1964 අංක 36 දරන ලාභ බදු (විශේෂ විධිවිධාන) පනත\n. 1967 අංක 13 දරන සහල්‌ සහනාධාර බදු පනත\n\n. 1996 අංක 5 දරන ජාතිය රැක ගැනීමේ දායක මුදල්‌ පනත\n\n1982 අංක 43 දරන මුද්දර ගාස්තු පනත\n\n1982 අංක 25 දරන ධනබදු අධිභාර පනත\n\n1982 අංක 26 දරන ආදායම්‌ බදු අධිභාර පනත\n\n1984 අංක 12 දරන ආදයම්‌ බදු අධිභාර පනත\n\n1989 අංක 7 දරන ආදායම්‌ බදු අධිභාර පනත\n\n1989 අංක 8 දරන ධන බදු අධිභාර පනත\n\n1991 අංක 17 දරන ආදායම්‌ බදු අධිභාර (සංශෝධන) පනත\n1992 අංක 32 දරන ආදායම්‌ බදු අධිභාර (සංශෝධන) පනත\n1993 අංක 28 දරන ආදායම්‌ බදු අධිභාර (සංශෝධන) පනත\n1994 අංක 23 දරන ආදායම්බදු අධිභාර (සංශෝධන) පනත\n1995 අංක 13 දරන ආදායම්‌ බදු අධිභාර (සංශෝධන) පනත\n2001 අංක 6 දරන ආදායම්‌ බදු අධිභාර පනත\n\n1981 අංක 69 දරන පිරිවැටුම්‌ බදු පනත\n\n2002 අංක 14 දරන එකතුකළ අගය මත බදු පනත\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2010,
  "language": "si"
}