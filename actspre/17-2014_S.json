{
  "document_id": "17-2014_S",
  "raw_text": "2014 අංක 17 දරන බෞද්ධ සිද්ධස්ථාන\nපුනරුත්ථාපනය කිරීමෙ පදනම\n(සංසඝථාගත කිරීමේ) පනත\n\n[සහතිකය සටහන්‌ කළේ 2014 අප්‍රේල්‌ මස 24 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2014 අප්‍රේල්‌ මස 25 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 11.00 යි. තැපැල්‌ ගාස්තුව : රු. 10.00 යි.\n\n2014 අංක 17 දරන බෞදඅ්ධ සිද්ධස්ථාන\nපුනරුත්ථාපනය කිරීමෙ පදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2014 අප්‍රේල්‌ මස 24 වැනි දින]\nඑල්‌.ඩී.ඕ. (අයි.එන්‌.සී.)1572010.\n\nබෞඉ්ධ සිද්ධස්ථාන පුනරුත්ථාපනය කිරීමෙ පදනම\nසංස්ථාගත කිරීම සඳහා වූ පනතකි\n\n“බෞද්ධ සිද්ධස්ථාන පුනරුත්ථාපනය කිරීමේ පදනම” යනුවෙන්‌\nහඳුන්වනු ලබන සහ සඳහන්‌ කරනු ලබන පදනමක්‌ එකී පදනමේ\nසාමාජිකයන්‌ එකඟ වී ඇති රීතිවලට අනුකූලව එකී පදනම\nසම්බන්ධව සියලු කාරණා ඵලදායී ලෙස ක්‍රියාවේ යෙදවීමේ සහ\nඉටු කිරීමේ කාර්යය සඳහා මෙතෙක්‌ කල්‌ පිහිටුවා තිබූ හෙයින්‌ ද :\n\nඑකී පදනම පිහිටුවනු ලැබුවේ යම්‌ පරමාර්ථ සහ කාරණා සඳහා ද,\nඑකී පරමාර්ථ සහ කාරණා මෙකෙක්‌ කල්‌ එකී පදනම විසින්‌\nසාර්ථකව ක්‍රියාත්මක කර හා ඉටු කර ඇති හෙයින්‌ සහ එකී පදනම\nසංස්ථාගත කරන ලෙස ඉල්ලා ඇති හෙයින්‌ ද, එකී ඉල්ලීමට\nඉඩදීම යෝග්‍ය වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2014 අංක 17 දරන බෞද්ධ සිද්ධස්ථාන\nපුනරුත්ථාපනය කිරීමේ පදනම (සංස්ථාගත කිරීමේ) පනත යනුවෙන්‌\nහඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දිනයේ සිට හා ඉන්‌\nපසු, (මෙහි මින්‌ මතු “පදනම” යනුවෙන්‌ සඳහන්‌ කරනු ලබන)\nබෞද්ධ සිද්ධස්ථාන පුනරුත්ථාපනය කිරීමේ පදනමේ දැනට\nසාමාජිකයන්ව සිටින තැනැත්තන්‌ සහ මෙයින්‌ පිහිටුවනු ලබන\nසංස්ථාවේ සාමාජිකයන්‌ වශයෙන්‌ මින්‌ මතු ඇතුළත්‌ කරගනු ලබන\nතැනැත්තන්‌ ද, බෞද්ධ සිද්ධස්ථාන පුනරුත්ථාපනය කීරීමේ පදනම\nයන නාමය සහ අභිධානය යටතේ අවිච්ඡින්න පැවැත්මක්‌ ඇති\n(මෙහි මින්‌ මතු “සංස්ථාව” යනුවෙන්‌ සඳහන්‌ කරනු ලබන)\nසංස්ථාවක්‌ වන්නේ ය. තව ද, එකී නාමයෙන්‌ ඒ සංස්ථාව විසින්‌ ද,\nඊට විරුද්ධව ද, නඩු පවරනු ලැබිය හැකි අතර, පොදු මුද්‍රාවක්‌ තබා\nගැනීමෙ හා පාවිච්චි කිරීමේ ද ස්වකීය අභිමතය පරිදි එය වෙනස්‌\nකිරීමේ ද පූර්ණ බලය හා අධිකාරය ඒ සංස්ථාවට ඇත්තේ ය.\n\n2--11, 0049 162,200 (2010/06)\n\nපූර්විකාව.\n\nලුහුඬු නාමය.\n\nබෞද්ධ සිද්ධස්ථාන\nපුනරුත්ථාපනය\nකිරීමේ පදනම\nසංස්ථාගත කිරීම.\n\nසංස්ථාවේ පොදු\nපරමාර්ථ.\n\nසංස්ථාවේ කටයුතු\nකළමනාකරණය\nකිරීම.\n\n2 2014 අංක 17 දරන බෞදඉ්ධ සිද්ධස්ථාන\nපුනරුත්ථාපනය කිරීමෙ පදනම (සංස්ථාගත කිරීමෙ) පනත\n\n3. සංස්ථාව සංස්ථාපනය කරනු ලබන්නේ පහත සඳහන්‌ පොදු\nපරමාර්ථ සඳහා බව මෙයින්‌ ප්‍රකාශ කරනු ලැබේ :-\n\n(අ) මුල්‍යමය දුෂ්කරතාවලට මුහුණ දී ඇති විහාරස්ථාන විසින්‌\nසන්තකය දරනු ලබන්නාවූ ද, පුනරුත්ථාපනය කිරීම අවශ්‍ය\nවන්නාවූ ද, එකී විහාරස්ථාන පරිශ්‍ර තුළ පිහිටා ඇති බෞද්ධ\nවිහාරස්ථාන සහ ගොඩනැගිලිවල යටිතල පහසුකම්‌ වැඩි\nදියුණු කිරීම සඳහා එකී බෞද්ධ විහාරස්ථාන සඳහා\nමුල්‍යමය සහ වෙනත්‌ ආකාරයේ සහාය ලබාදීම ;\n\n(ආ) ජාතික සහ ආගමික සිරිත්‌ විරිත්වල යෙදීම සහ\nබෞද්ධාගමික ජීවිතයක්‌ ගත කිරීම සඳහා දිරිගැන්වීම මගින්‌\nප්‍රදේශයේ බෞද්ධාගමිකයන්‌ අතර අධ්‍යාත්මික ගුණ වගාව\nපෝෂණය කිරීම සඳහා අවශ්‍ය පියවර ගැනීම ; සහ\n\n(ඇ) අදහස්‌ සහ පළපුරුද්ද හුවමාරු කර ගැනීම සූසාධනය\nකිරීමේ අදහස ඇතිව, සංස්ථාවේ අරමුණුවලට සමාන\nඅරමුණු ඇති ආයතන සමග සහයෝගයෙන්‌ කටයුතු කිරීම.\n\n4. (1) සංස්ථාවේ කටයුතු කළමනාකරණය කිරීම සහ\nපරිපාලනය කිරීම මේ පනතේ විධිවිධානවලට සහ 6 වන වගන්තිය\nයටතේ සාදන ලද සංස්ථාවේ රීතිවලට යටත්ව, 6 වන වගන්තිය\nයටතේ සාදනු ලබන සංස්ථාවේ රීතිවලට අනුකූලව තෝරාපත්‌\nකරගන, ලබනනා වෑ සභාපතිවරයකු, ලෙකම්වරයක,,\nභාණ්ඩාගාරිකවරයකු සහ 6 වන වගන්තිය යටතේ සාදනු ලබන\nරඊතිවලට අනුකූලව තෝරා පත්‌ කර ගනු ලබන හෝ පත්‌ කර ගනු\nලබන තවත්‌ සාමාජිකයන්‌ යම්‌ සංඛ්‍යාවකින්‌ සමන්විත වූ, (මෙහි\nමින්‌ මතු කමිටුව යනුවෙන්‌ හඳුන්වනු ලබන්නා වූ) කළමනාකරණ\nකමිටුවක්‌ මගින්‌ පාලනය වන්නේ ය.\n\n(2) සංස්ථාවේ ප්‍රථම කමිටුව මේ පනත ආරම්භ වන දිනට\nපෙරාතුව ම වූ දිනයේ දී පදනමේ කමිටුවේ සාමාජිකයන්‌ වශයෙන්‌\nධුර දැරුවා වූ තැනැත්තන්ගෙන්‌ සමන්විත විය යුතු අතර, ඔවුන්‌, 6\nවන වගන්තිය යටතේ සාදනු ලබන ඊීතිවලට අනුකූලව අලුත්‌ කමිටුවක්‌\nපත්‌ කරනු ලබන තෙක්‌ නොකඩවා ධුර දැරිය යුතු ය.\n\n2014 අංක 17 දරන බෞදඅ්ධ සිද්ධස්ථාන 3\nපුනරුත්ථාපනය කිරීමෙ පදනම (සංස්ථාගත කිරීමෙ) පනත\n\n(3) කමිටුවේ කිසිම ක්‍රියාවක්‌ හෝ කටයුත්තක්‌, හුදෙක්‌ එහි\nසාමාජිකයන්ගේ පුරප්පාඩුවක්‌ තිබීම හෝ එහි යම්‌ සාමාජිකයකු\nනම්‌ කිරීම හෝ තෝරාපත්‌ කර ගැනීමේ යම්‌ දෝෂයක්‌ තිබුණු\nපමණින්‌ අවලංගු සේ නොසැලකිය යුතු ය.\n\n5. මේ පනතේ හෝ වෙනත්‌ යම්‌ ලිඛිත නීතියක විධිවිධානවලට\nයටත්ව සංස්ථාවට පහත සඳහන්‌ බලතල ඇතතේ ය :\n\n(අ) ශ්‍රී ලංකාවේ හෝ විදේශීය තැනැත්තන්ගෙන්‌ හෝ\nසංවිධානවලින්‌ මුදල්‌, ත්‍යාග, පරිත්‍යාග, ප්‍රදාන හෝ වෙනත්‌\nයම්‌ ආධාර භාර ගැනීම හෝ එකතු කිරීම :\n\nඑසේ වුව ද, මේ පනතේ වෙනත්‌ යම්‌ විධිවිධානයක\nපටහැනිව කුමක්‌ සඳහන්‌ වුව ද, විදේශීය ප්‍රදාන, ත්‍යාග\nහෝ පරිත්‍යාග සම්බන්ධයෙන්‌, කමිටුව විසින්‌ මුදල්‌ විෂයය\nපවරා ඇත්තේ යම්‌ අමාත්‍යවරයකු වෙත ද, එම\nඅමාත්‍යවරයාගෙ අමාත්‍යාංශයේ විදේශ සම්පත්‌\nදෙපාර්තමෙන්තුවේ පූර්ව ලිඛිත අනුමතය ඒ සඳහා ලබා\n\nගත යුතු ය ;\n\n(ආ) කමිටුව විසින්‌ තීරණය කරනු ලැබිය හැකි පරිදි යම්‌\nබැංකුවක හෝ බැංකුවල ජංගම, ඉතිරි කිරීමේ හෝ වෙනත්‌\nගිණුම්‌ විවෘත කිරීම සහ ඒවා පවත්වාගෙන යාම ;\n\n(ඇ) සංස්ථාවේ පරමාර්ථ සාක්ෂාත්‌ කර ගැනීම සඳහා අවශ්‍ය\nවිය හැකි ගිවිසුම්‌ හෝ කොන්ත්‍රාත්වලට සෘජුව හෝ\nතත්කාර්ය සඳහා සංස්ථාව විසින්‌ බලය පවරනු ලැබූ\nනිලධරයකු හෝ අනුයෝජිතයකු මගින්‌ ඇතුළු වී ඒවා ඉටු\nකිරීම හෝ ක්‍රියාවේ යෙදවීම ;\n\n(ඇ) සංස්ථාවේ කාර්යය සඳහා මුදල්‌ ණයට ගැනීම හෝ අරමුදල්‌\nසපයා ගැනීම ;\n\n(ඉ) කමිටුව විසින්‌ අනුමත කරනු ලබන යම්‌ ආයතනයක\nසංස්ථාවේ අරමුදල්‌ ආයෝජනය කිරීම ;\n\n(ඊ) සංස්ථාවේ පරමාර්ථ ඉටු කර ගැනීම සඳහා නිලධරයන්‌\nසහ සේවකයන්‌ පත්‌ කිරීම.\n\nසංස්ථාවේ බලතල.\n\nසංස්ථාවේ රීති.\n\nසංස්ථාවේ අරමුදල.\n\n4 2014 අංක 17 දරන බෞදඉ්ධ සිද්ධස්ථාන\nපුනරුත්ථාපනය කිරීමෙ පදනම (සංස්ථාගත කිරීමෙ) පනත\n\n6. (1) සංස්ථාව විසින්‌ යම්‌ මහා සභා රැස්වීමක දී ඊට පැමිණ\nඡන්දය දෙන සාමාජිකයන්ගේ බහුතර ඡන්දයෙන්‌ මේ පනතේ සහ\nවෙනත්‌ යම්‌ ලිඛිත නීතියක විධිවිධානවලට අනනුකූල නොවන වඊීති,\nපහත දැක්වෙන සියලු කාරණා හෝ ඉන්‌ කිසිවක්‌ හෝ සඳහා,\nකලින්‌ කල, සෑදීම නීත්‍යනුකූල වන්නේ ය :-\n\n(අ) සාමාජිකත්වය වර්ග කිරීම සහ සාමාජිකයන්‌ ඇතුළත්‌ කර\nගැනීම, ඔවුන්ගේ ඉල්ලා අස්වීම හෝ නෙරපීම ;\n\n(ආ) කමිටුවේ සාමාජිකයන්‌ තෝරාපත්‌ කර ගැනීම හෝ පත්කර\nගැනීම, ඔවුන්ගේ බලතල, කාර්යය, කර්තව්‍ය සහ ධුර\nකාලය ;\n\n(ඇ) සංස්ථාවේ විවිධ නිලධරයන්‌, අනුයෝජිතයන්‌ සහ\nසේවකයන්‌ පත්‌ කිරීම සහ ඔවුන්ගේ බලතල, කාර්ය,\nකර්තව්‍ය සහ ඔවුන්‌ විෂයයෙහි විනය පාලනය ;\n\n(ඇ) කමිටුවේ රැස්වීම කැඳවීම, රැස්වීම්‌ පැවැත්වීමේ දී\nඅනුගමනය කළ යුතු කාර්යපටිපාටිය, ඒ රැස්වීම්‌ පවත්වන\nවේලාව, ස්ථානය, ඒ රැස්වීම්වල දැන්වීම්‌, න්‍යාය පත්‍රය\nසහ ඒ සඳහා ගණපූරණ මෙන්ම ඒවායෙහි කටයුතු\nපවත්වාගෙන යාම ;\n\n(ඉං සංස්ථාවේ දේපළ කළමනාකරණය එහි අරමුදල්වල\nභාරකාරත්වය සහ සාමාන්‍යයෙන්‌ සංස්ථාවේ කටයුතු\nකළමනාකරණය කිරීම.\n\n(2) සංස්ථාව විසින්‌ සාදනු ලබන සෑම රීතියක්ම (1) වන\nඋපවගන්තිය යටතේ රීතියක්‌ සාදනු ලබන ආකාරයෙන්‌ ම එවැනිම\nරැස්වීමක දී සංශෝධනය කිරීම, වෙනස්‌ කිරීම, ඊට යමක්‌ එකතු\nකිරීම හෝ පරිච්ඡින්න කිරීම කරනු ලැබිය හැකි ය.\n\n(3) සංස්ථාවේ සාමාජිකයන්‌ සංස්ථාවේ රීතිවලට යටත්‌ විය\nයුතු ය.\n\n7. (1) සංස්ථාවට එහිම අරමුදලක්‌ තිබිය යුතු අතර, ත්‍යාග,\nතෙස්තමෙේන්තු නීයාදන, පරිත්‍යාග, දායක මුදල්‌, සම්මාදම්‌, ගාස්තු\nහෝ ප්‍රදාන හෝ මුල්‍ය ආයෝජන වශයෙන්‌ මීට පෙර ලැබුණු හෝ\nමින්මතු සංස්ථාවට ලැබෙන සියලු මුදල්‌ (මෙහි මින්මතු “අරමුදල”\n\n2014 අංක 17 දරන බෞදඅ්ධ සිද්ධස්ථාන 5\nපුනරුත්ථාපනය කිරීමෙ පදනම (සංස්ථාගත කිරීමෙ) පනත\n\nයනුවෙන්‌ සඳහන්‌ කරනු ලබන) සංස්ථාවේ අරමුදලට බැර කරනු\nලැබිය යුතු අතර, එම අරමුදල කමිටුව විසින්‌ තීරණය කරනු ලබන\nයම්‌ බැංකුවක හෝ බැංකුවල පවත්වාගෙන යා යුතු ය.\n\n(2) පහත සඳහන්‌ මුදල්‌ සංස්ථාවේ අරමුදලට බැර කරනු ලැබිය\nයුතු ය :\n\n(අ) සංස්ථාව වෙනුවෙන්‌ භාරගනු ලබන සහ එකතු කරනු\nලබන ත්‍යාග, පරිත්‍යාග, සම්මාදම්‌ මුදල්‌ හෝ වෙනත්‌\nආකාරයකින්‌ රැස්කරගනු ලබන සම්මාදම්‌, දායක මුදල්‌,\nගාස්තු, ප්‍රදාන හෝ මුල්‍යමය ආයෝජනවලින්‌ ලැබෙන\nලාභ ;\n\n(ආ) මේ පනත යටතේ ස්වකීය බලතල කු්‍රියාත්මක කිරීමෙ දී\nසහ කාර්ය ඉටු කිරීමේ දී සංස්ථාව වෙත ලැබෙන සියලු\n\nමුදල්‌ ;\n\n(ඇ) ශ්‍රී ලංකාව තුළ හෝ ඉන්‌ පිටත ප්‍රභවයන්ගෙන්‌ ලැබෙන\nණය, ප්‍රදාන හෝ ත්‍යාග වශයෙන්‌ සංස්ථාවට ලැබෙන\nසියලු මුදල්‌.\n\n(3) සංස්ථාවේ බලතල, කාර්ය සහ කර්තව්‍ය ක්‍රියාත්මක කිරීමේ දී\nසහ ඉටු කිරීමේ දී සංස්ථාව විසින්‌ දරනු ලබන සියලු වියදම්‌\nඅරමුදලින්‌ ගෙවනු ලැබිය යුතු ය.\n\n8. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමෙන්තු\nනීයාදනයක්‌ ප්‍රකාර හෝ වෙනත්‌ යම්‌ ආකාරයකින්‌ යම්‌ චංචල සහ\nනිශ්චල දේපල අත්කර ගැනීමට සහ දැරීමට මේ පනතේ\nවිධිවිධානවලට යටත්ව නීතියෙන්‌ සංස්ථාවට බලය හා හැකියාව\nඇති අතර, එම සියලු දේපල විකිණීමට, උකස්‌ කිරීමට, බදු දීමට,\nහුවමාරු කිරීමට හෝ අන්‍යාකාරයකින්‌ බැහැර කිරීමට පූර්ණ බලය\nඇතිව 6 වන වගන්තිය යටතේ සාදන ලද රීතිවලට යටත්ව සංස්ථාවේ\nකාර්ය සඳහා සංස්ථාව විසින්‌ ඒ සියලු දේපල දැරිය යුතු ය.\n\n9. සංස්ථාවේ මුදල්‌ හා දේපළ, මෙහි දක්වා ඇති සංස්ථාවේ\nපරමාර්ථ ඉටු කර ගැනීම කෙරෙහි පමණක්‌ අදාළ කරගත යුතු\nඅතර, එහි කිසිම කොටසක්‌ සංස්ථාවේ සාමාජිකයන්‌ වෙත සෘජුවම\nහෝ වක්‍රව ලාභාංශ, ප්‍රසාද, දීමනා, ලාභ හෝ වෙනත්‌ යම්‌\nආකාරයකින්‌ ගෙවීම හෝ පැවරීම නොකළ යුතු ය.\n\nසංස්ථාව විසින්‌\nචංචල හා නිශ්චල\nදේපළ දැරිය හැකි\nබව.\n\nමුදල්‌ සහ දේපල\nඅදාළ කර ගැනීම.\n\nගිණුම්‌ විගණනය.\n\nසංස්ථාවේ මුද්‍රාව.\n\nසංස්ථාව විසුරුවා\nහැරීමේ දී ඉතිරි\nවන දේපළ.\n\nජනරජයේ සහ\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n6 2014 අංක 17 දරන බෞද්ධ සිද්ධස්ථාන\nපුනරුත්ථාපනය කිරීමෙ පදනම (සංස්ථාගත කිරීමෙ) පනත\n\n10. (1) සංස්ථාව විසින්‌ එහි ආදායම්‌ හා වියදම්‌, වත්කම්‌ හා\nබැරකම්‌ සහ සංස්ථාවේ වෙනත්‌ සියලු ගණුදෙනු පිළිබඳව නිසි\nගිණුම්‌ තබා ගැනීමට කටයුතු සැලැස්විය යුතු ය.\n\n(2) සංස්ථාවේ ගිණුම්‌ විගණනය කිරීම සම්බන්ධයෙන්‌ ආණ්ඩුක්‍රම\nව්‍යවස්ථාවේ 154 වන ව්‍යවස්ථාවේ විධිවිධාන අදාළ විය යුතු ය.\n\n(3) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n11. (1) සංස්ථාවේ මුද්‍රාව කමිටුව විසින්‌, නිශ්චය කරනු ලබන\nතැනැත්තකුගේ භාරයේ තිබිය යුතු අතර, එය කමිටුව විසින්‌ නිශ්චය\nකරනු ලබන ආකාරයට, කලින්‌ කල වෙනස්‌ කළ හැකි ය.\n\n(2) තමන්‌ පැමිණ සිටින බවට සලකුණක්‌ වශයෙන්‌ යම්‌ සාධන\nපත්‍රයක තම නම්‌ අත්සන්‌ කළ යුතු, කමිටුවේ සාමාජිකයන්‌\nදෙදෙනෙකු ඉදිරිපිට දී හැර සංස්ථාවේ මුද්‍රාව කවර හේ සාධන\nපත්‍රයකට නොතැබිය යුතු අතර, එම අත්සන්‌ කිරීම සාක්ෂිකරුවකු\nවශයෙන්‌ යම්‌ තැනැත්තකු විසින්‌ කරනු ලබන අත්සන්‌ කිරීමකට\nපරිබාහිරව විය යුතු ය.\n\n12. සංස්ථාව විසුරුවා හැරිමේ දී එහි සියලු ණය හා බැරකම්‌\nපියවීමෙන්‌ පසු යම්‌ දේපළක්‌ ඉතිරිවුවහොත්‌, එම දේපළ සංස්ථාවේ\nසාමාජිකයන්‌ අතර බෙදනු නොලැබිය යුතු අතර, සංස්ථාවේ\nපරමාර්ථවලට සමාන පරමාර්ථ ඇත්තා වූ ද, ස්වකීය රති අනුව යම්‌\nආදායම්‌ හෝ දේපළ ස්වකීය සාමාජිකයන්‌ අතර බෙදා දීම තහනම්‌\nකර ඇත්තා වූ ද, වෙනත්‌ එවැනි ආයතනයකට හෝ ආයතනවලට\nඑම දේපළ දීම හෝ පැවර්ම කළ යුතු ය. සංස්ථාව විසුරුවා හරිනු\nලබන අවස්ථාවේ දී හෝ විසුරුවා හැරීමට පෙර සංස්ථාවේ\nසාමාජිකයන්‌ විසින්‌ එම ආයතනය හෝ ආයතන නිශ්චය කළ\n\n13. ජනරජයේ හෝ යම්‌ රාජ්‍ය මණ්ඩලයක හෝ යම්‌ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ අගතියක්‌\nහෝ බලපෑමක්‌ නොවිය යුතු ය.\n\n14. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2014,
  "language": "si"
}