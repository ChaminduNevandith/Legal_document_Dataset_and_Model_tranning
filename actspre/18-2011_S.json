{
  "document_id": "18-2011_S",
  "raw_text": "2011 අංක 18 දරන වරාය සහ ගුවන්‌\nතොටුපල සංවර්ධන බදු පනත\n\n[සහතිකය සටහන්‌ කළේ 2011 මාර්තු මස 31 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2011 අප්‍රේල්‌ මස 01 වැනි දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 5.00 යි. තැපැල්‌ ගාසතුව : රු. 10.00 යි.\n\n2011 අංක 18 දරන වරාය සහ ගුවන්‌ තොටුපල\nසංවර්ධන බදු පනත\n\n[සහතිකය සටහන්‌ කළේ 2011 මාර්තු මස 31 වන දින]\nඑල්‌. ඩී. ඕ. 9/2011.\n\nශ්‍රී ලංකාවෙන්‌ පිටත දී ආරමභ වන ශ්‍රී ලංකාවට ආනයනය කරනු\nලබන සෑම භාණ්ඩයක්‌ මත ම වරාය සහ ගුවන්‌ තොටුපල\nසංවර්ධන බද්ද යනුවෙන්‌ හඳුන්වනු ලබන බද්දක්‌ පැනවීමට\nසහ ඒ බද්ද එකතු කිරීම සඳහා විධිවිධාන සැලැස්වීම පිණිස ද;\n2002 අංක 11 දරන මුදල්‌ පනතේ | වන කොටස සංශෝධනය\nකිරීම පිණිස ද; ඒ හා සම්බන්ධ හෝ ඊට ආනුෂංගික කාරණා\nසඳහා විධිවිධාන සැලැස්වීම පිණිස ද වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2011 අංක 18 දරන වරාය සහ ගුවන්‌ තොටුපල\nසංවර්ධන බදු පනත යනුවෙන්‌ හඳුන්වනු ලැබේ.\n\n1වන කොටස\nවරාය සහ ගුවන්‌ තොටුපල සංවර්ධන බද්ද පැනවීම\n\n2. 7 වන වගන්තියේ විධිවිධානවලට යටත්ව, ශ්‍රී ලංකාවෙන්‌\nපිටත දී ආරම්භ වන සහ ශ්‍රී ලංකාවට ආනයනය කරනු ලබන සෑම\nභාණ්ඩයක්‌ මත ම, ඒ භාණ්ඩයේ පිරිවැයෙන්‌, රක්ෂණ ගාස්තුවෙන්‌\nසහ නැව්‌ ගාස්තුවලින්‌ (මෙහි මින්‌ මතු මේ කොටසෙහි “බද්ද”\nයනුවෙන්‌ සඳහන්‌ කරනු ලබන) වරාය සහ ගුවන්‌ තොටුපල\nසංවර්ධන බද්ද නම්‌ වූ බද්දක්‌ පනවා අයකර ගනු ලැබිය යුතු ය.\n\n3. (1) 2 වන වගන්තියේ සඳහන්‌ කරන ලද යම්‌ භාණ්ඩයක\nපිරිවැය, රක්ෂණය සහ නැව්‌ ගාස්තු සම්බන්ධයෙන්‌ පනවා අය කර\nගනු ලැබිය යුතු බද්ද 2011 ජනවාරි මස 1 වන දිනයෙන්‌ ආරම්භවන\nකාලසීමාව සඳහා සියයට 5.0 ක අනුප්‍රමාණයක වූ බද්දක්‌ ලෙස\nගණනය කළ යුතු ය.\n\n(2) 2011 ජනවාරි මස 1 වන දින සිට බලපැවැත්වෙන පරිදි,\n(අ) පිරිසැකසුම්‌ කොට ප්‍රති අපනයනය කිරීමේ කාර්යය\nසඳහා; හෝ\n(ආ) අපනයනය කිරීම සඳහා භාණ්ඩ නිෂ්පාදනය කිරීම\nසම්බන්ධයෙන්‌ භාවිත කිරීම පිණිස\n\nශ්‍රී ලංකාවට ආනයනය කරනු ලබන යම්‌ භාණ්ඩයක පිරිවැය\nරක්ෂණය සහ නැව්‌ ගාස්තු සම්බන්ධයෙන්‌ කිසිදු බද්දක්‌\nඅය කරනු නොලැඳබිය යුතු ය.\n\nලුහුඬු නාමය.\n\nශ්‍රී ලංකාවට\nආනයනය කරනු\nලබන භාණ්ඩ මත\n\nබද්ද ගණනය\nකරන ආකාරය.\n\nනිශ්චිතව සඳහන්‌\nකර ඇති භාණ්ඩ\nසම්බන්ධයෙන්‌\nකිසිදු බද්දක්‌\nඅයකරනු\nනොලැඳබිය යුතු\nබව.\n\n2 2011 අංක 18 දරන වරාය සහ ගුවන්‌ තොටුපල\nසංවර්ධන බදු පනත\n\n(3) මුදල්‌ විෂයය භාර අමාත්‍යවරයා විසින්‌, ජාතික ආර්ථිකයේ\nයහපත සැලකිල්ලට ගෙන කලින්‌ කල ගැසට්‌ පත්‍රයේ පළ කරනු\nලබන නියමයක්‌ මගින්‌\n\n(අ) එම නියමයේ නිශ්චිතව සඳහන්‌ යම්‌ භාණ්ඩයක්‌, ඉහත\nසඳහන්‌ බද්ද ක්‍රියාත්මක කිරීමෙන්‌ නිදහස්‌ කරනු ලැබිය\nහැකි ය; හෝ\n\n(ආ) එම නියමයේ නිශ්චිතව සඳහන්‌ යම්‌ භාණ්ඩයක්‌ හෝ\nභාණ්ඩ සම්බන්ධයෙන්‌ අනුග්‍රාහක අනුප්‍රමාණයක්‌ පනවා\nඅය කිරීමට නියම කරනු ලැබිය හැකි ය.\n\n(4) මුදල්‌ විෂයය භාර අමාත්‍යවරයා විසින්‌ (3) වන උපවගන්තියේ\nනියමයන්ට අනුකූලව කරනු ලබන සෑම නියමයක්‌ මං\n\n(0) එම නියමය මත අමාත්‍යවරයා විසින්‌ සිය අත්සන\nතැබූ වහා ම එම නියමය ක්‍රියාත්මක විය යුතු ය;\n\n(11) හැකි පහසු ඉක්මනින්‌ ගැසට්‌ පත්‍රයේ පළ කරනු ලැබිය\nයුතු ය.\n\n(111) ඉන්‌ පසු හැකි පහසු ඉක්මනින්‌ පාර්ලිමේන්තුවේ\nයෝජනා සම්මතයක්‌ මගින්‌ අනුමත කරනු ලැබිය\n\nයුතු ය; සහ\n\n(17) පාර්ලිමේන්තුව විසින්‌ අනුමත කරනු නොලැබුවහොත්‌,\nඑම යෝජනා සම්මතයේ දින සිට බලපවත්වන පරිදි\nපරිච්ඡින්න කරනු ලැබූ ලෙස සලකනු ලැබිය\nයුතු ය.\n\n4. (1) පහත සඳහන්‌ භාණ්ඩ වරාය සහ ගුවන්‌ තොටුපල\nසංවර්ධන බද්දෙන්‌ නිදහස්‌ කරනු ලැබිය යුතු ය:\n\n(1) (235 වන අධිකාරය වූ) රේගු ආඥා පනතේ කාර්යය\nසඳහා අදාළ සංයොජිත වර්ගීකරණ විස්තරය හා කේතන\nක්‍රමවේද අංක යටතේ නිශ්චිතව සඳහන්‌ කර ඇති විදේශීය\n\nමුදල්‌ නෝට්ටු ;\n\n2011 අංක 18 දරන වරාය සහ ගුවන්‌ තොටුපල 3\nසංවර්ධන බදු පනත\n\n(110) ජාතික ආර්ථිකයේ යහපත සැලකිල්ලට ගනිමින්‌ මුදල්‌\nවිෂයය භාර අමාත්‍යවරයා විසින්‌ අනුමත කරන ලද,\nවිදේශීය ආධාර මත ශ්‍රී ලංකාවේ දී පවත්වන ලද\nජාත්‍යන්තර ඉසව්වල දී භාවිත කිරීම සඳහා වූ භාණ්ඩ ;\n\n(111) මුදල්‌ විෂයය භාර අමාත්‍යවරයා විසින්‌ අනුමත කළ පරිදි\nරජයේ අමාත්‍යාංශවලට සෘජුව ලැබුණ පරිත්‍යාගවලින්‌\nසිදු කරන යටිතල පහසුකම්‌ සංවර්ධනය කිරීමේ යම්‌\nව්‍යාපෘතියක්‌ සඳහා වන භාණ්ඩ ;\n\n(1) ජාතික ආර්ථිකයේ යහපත සැලකිල්ලට ගනිමින්‌ මුදල්‌\nවිෂයය භාර අමාත්‍යවරයා විසින්‌ අනුමත කරන ලද\nවිදේශීය ණය මුදල්වලින්‌ අරමුදල්‌ සපයන ලද සහ රජය\nවිසින්‌ බදු ගෙවීම දරන ලද යම්‌ විශේෂිත ව්‍යාපෘතියක්‌\nසඳහා වූ භාණ්ඩ ; සහ\n\nයං\n\n3 වන වගන්තියේ (3) වන උපවගන්තියට අනුකූලව ගැසට්‌\nපත්‍රයේ පළ කරනු ලබන නියමයක්‌ මගින්‌ මුදල්‌ විෂයය\nභාර අමාත්‍යවරයා විසින්‌ බද්දෙන්‌ නිදහස්‌ කළ භාණ්ඩයක්‌\nලෙසින්‌ ප්‍රකාශයට පත්‌ කරනු ලබන වෙනත්‌ යම්‌\nභාණ්ඩයක්‌.\n\n[4\n\n(2) 2 වන සහ 3 වන වගන්තිවල විධිවිධානවල කුමක්‌ සඳහන්‌\nවුව ද, ජාතික ආර්ථිකයේ යහපත සැලකිල්ලට ගනිමින්‌ ගැසට්‌\nපත්‍රයේ පළ කරන ලද යම්‌ නියමයක්‌ මගින්‌ මුදල්‌ විෂයය භාර\nඅමාත්‍යවරයා විසින්‌ හඳුනාගත්‌, රජය විසින්‌ බදු මුදල්‌ ගෙවීම දරනු\nලබන, යම්‌ විශේෂිත ව්‍යාපෘතියක්‌ සඳහා භාවිත කිරීම පිණිස යම්‌\nභාණ්ඩයක්‌ ආනයනය කිරීමේ දී එසේ ආනයනය කළ භාණ්ඩය\nසඳහා අයවිය යුතු බදු මුදල ආවරණය වන සමාගම්‌ ඇපකරයක්‌\nසැපයීමට යටත්ව, ඒ ව්‍යාපෘතිය සම්පූර්ණ වීමෙන්‌ පසුව ඒ භාණ්ඩය\nප්‍රතිඅපනයනය කරන තෙක්‌ වූ කාලය දක්වා රේගු අධ්‍යක්ෂ\nජනරාල්වරයා විසින්‌ 2009 ජූලි මස 1 වන දින සිට බලපැවැත්වෙන\nපරිදි, බදු මුදල්‌ එකතු කිරීම විලම්භනය කරනු ලැබිය යුතු ය.\n\nබද්ද, රේගු\nඅධ්‍යක්ෂ\nජනරාල්වරයාට\nගෙවිය යුතු බව.\n\nඇතැම්‌ භාණ්ඩ මිල\nදී ගැනීම මේ\nපනතේ කාර්ය\n'සඳහා ආනයනය\nකිරීමක්‌ ලෙස\nසලකනු ලැබිය\nයුතු බව.\n\nනිදහස්‌ කිරීම.\n\n4 2011 අංක 18 දරන වරාය සහ ගුවන්‌ තොටුපල\nසංවර්ධන බදු පනත\n\n5. ශ්‍රී ලංකාවට ආනයනය කරනු ලබන භාණ්ඩයක්‌ මත 2 වන\nවගන්තිය යටතේ ගෙවිය යුතු බද්ද, ඒ භාණ්ඩය ආනයනය කරන\nතැනැත්තා විසින්‌, භාණ්ඩය ආනයනය කරනු ලබන අවස්ථාවේ දී\nරේගු අධ්‍යක්ෂ ජනරාල්වරයා වෙත ගෙවනු ලැබිය යුතු අතර, එසේ\nබද්ද ගෙවීමේ දී රේගු අධ්‍යක්ෂ ජනරාල්වරයා විසින්‌ බදු වශයෙන්‌\nඅයකර ගනු ලැබූ මුදල සඳහන්‌ කරමින්‌ ඒ භාණ්ඩයට අදාළ ආනයන\nඇණවුම්‌ පත්‍රයේ පිටසනක්‌ කිරීමට කටයුතු සලස්වනු ලැබිය\n\nයුතු ය.\n\n6. ශ්‍රී ලංකාවෙන්‌ පිටත දී ආරම්භ වන ශ්‍රී ලංකාවට ආනයනය\nකරනු ලැබූ:~_~\n\n(අ) (235 වන අධිකාරය වූ) රේගු ආඥාපනත යටතේ ගෙවිය\nයුතු හෝ ගෙවනු ලැබිය යුතු යයි සලකනු ලැබිය යුතු වූ,\nයම්‌ රේගු බද්දක්‌, අධිභාරයක්‌ හෝ වෙනත්‌ අය කිරීමක්‌\nඅයකර ගැනීම සඳහා හෝ (235 වන අධිකාරය වූ) රේගු\nආඥාපනතේ විධිවිධාන උල්ලංඝනයක්‌ සම්බන්ධයෙන්‌ යම්‌\nභාණ්ඩයක්‌ රේගු අධ්‍යක්ෂ ජනරාල්වරයා විසින්‌ විකුණනු\nලැබූ අවස්ථාවක ; හෝ\n\n(ආ) 1979 අංක 51 දරන ශ්‍රී ලංකා වරායවල්‌ පිළිබඳ අධිකාරිය\nපනත මගින්‌ පිහිටුවන ලද ශ්‍රී ලංකා වරාය අධිකාරිය\nවිසින්‌ ඒ පනත යටතේ යම්‌ ගාස්තු අයකර ගැනීම සඳහා\nයම්‌ භාණ්ඩයක්‌ විකුණනු ලැබූ අවස්ථාවක; හෝ\n\n(ඇ) තමා විසින්‌ පරිපාලනය කරනු ලබන බදු කිසිවක්‌\nවෙනුවෙන්‌ දේශීය ආදායම්‌ කොමසාරිස්‌ ජනරාල්වරයා\nවිසින්‌ යම්‌ භාණ්ඩයක්‌ විකුණනු ලැබූ අවස්ථාවක ;\n\nඒ භාණ්ඩය මිළ දී ගනු ලබන තැනැත්තා 5 වන වගන්තියේ කාර්යය\nසඳහා ඒ භාණ්ඩය ආනයනය කරනු ලබන තැනැත්තා ලෙස\nසලකනු ලැබිය යුතු අතර, ඒ අනුව මේ පනතේ විධිවිධාන ඔහු\nසම්බන්ධයෙන්‌ අදාළ විය යුතු ය.\n\n7. 1996 අංක 9 දරන තානාපති වරප්‍රසාද පනතේ විධිවිධාන\nඅදාළ වන යම්‌ රාජ්‍යයක දූත මණ්ඩලයක්‌ විසින්‌ හෝ යම්‌\nසංවිධානයක්‌ විසින්‌ යම්‌ සේවාවක්‌ සැලසීම සම්බන්ධයෙන්‌ ශ්‍රී\nලංකාවට ආනයනය කරනු ලබන යම්‌ භාණ්ඩයක්‌ සම්බන්ධයෙන්‌ 2\nවන වගන්තියේ සඳහන්‌ කිසිවක්‌ අදාළ නොවිය යුතු ය.\n\n2011 අංක 18 දරන වරාය සහ ගුවන්‌ තොටුපල 5\nසංවර්ධන බදු පනත\n\n8. බද්ද අයකර ගැනීමේ කාර්යය සඳහා සහ මේ පනතේ\nපටහැනිව කුමක්‌ සඳහන්‌ වුව ද එම බද්ද, (235 වන අධිකාරය වූ)\nරේගු ආඥාපනත යටතේ අයකර ගත යුතු රේගු බද්දක්‌ ලෙස\nසලකනු ලැබිය යුතු අතර, ඒ අනුව ඒ බද්ද අයකර ගැනීම\nසම්බන්ධයෙන්‌ (235 වන අධිකාරය වූ) රේගු ආඥාපනතේ විධිවිධාන\nඅදාළ විය යුතු ය.\n\n9. බදු මුදල්‌ වශයෙන්‌ මේ පනත යටතේ රේගු අධ්‍යක්ෂ\nජනරාල්වරයා විසින්‌ අයකර ගනු ලබන සියලු මුදල්‌, ඔහු විසින්‌\nඒකාබද්ධ අරමුදලට ප්‍රේෂණය කරනු ලැබිය යුතු ය.\n\n10. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස,\nමේ කොටසේ “භාණ්ඩය” යන්නෙන්‌ යම්‌ බඩු, ද්‍රව්‍ය, විදේශීය මුදල්‌\nනෝට්ටු, යම්‌ කෘෂිකාර්මික හෝ උද්‍යාන විද්‍යාත්මක නිෂ්පාදනයන්‌\nහෝ වාණිජ භාණ්ඩ අදහස්‌ වන නමුත්‌ සකස්‌ කොට නැවත\nඅපනයනය කිරීමේ කාර්යය සඳහා ආනයනය කරනු ලබන දියමන්ති,\nමැණික්‌, රත්රන්‌, ස්වර්ණාභරණ සහ ඉලෙක්ට්‍රොනික භාණ්ඩ ඊට\nඇතුළත්‌ නොවේ.\n\n11. (1) මේ පනතේ 4 වන වගන්තියේ (1) වන උපවගන්තියේ\n(1) වන ඡෙදයේ විධිවිධාන සියලු කාර්යය සඳහා 2010 ජුනි මස 1\nවන දින සිට බලාත්මකභාවයට පැමිණ ඇති බවට සලකනු ලැබිය\n\nයුතු ය.\n\n(2) මේ පනතේ 4 වන වගන්තියේ (1) වන උපවගන්තියේ\n(10) වන ඡේදයේ විධිවිධාන 2010 මැයි මස 12 වන දින සිට\nබලාත්මකභාවයට පැමිණ ඇති බවට සලකනු ලැබිය යුතු ය.\n\n(30) මේ පනතේ 4 වන වගන්තියේ (1) වන උපවගන්තියේ\n(11) වන ඡේදයේ විධිවිධාන 2010 සැප්තැම්බර්‌ මස 8 වන දින සිට\nබලාත්මකභාවයට පැමිණ ඇති බවට සලකනු ලැබිය යුතු ය.\n\n(4) මේ පනතේ 4 වන වගන්තියේ (1) වන උපවගන්තියේ\n(17) වන ඡේදයේ විධිවිධාන 2010 ජනවාරි මස 1 වන දින සිට\nබලාත්මකභාවයට පැමිණ ඇති බවට සලකනු ලැබිය යුතු ය.\n\nබද්ද අයකර\nගැනීම සඳහා රේගු\nආඥාපනත අදාළ\nවිය යුතු බව.\n\nබදු වශයෙන්‌\nඅයකර ගනු ලබන\nමුදල්‌ ඒකාබද්ධ\nඅරමුදලට බැර\nකරනු ලැබිය යුතු\nබව.\n\nඅර්ථ නිරූපණය.\n\nඅතීතයට බලපෑම.\n\nමේ පනතේ\nවිධිවිධාන\nක්‍රියාත්මක වීම.\n\nවගකීමෙන්‌ මුක්ත\nකිරීම.\n\nනියොග.\n\n6 23011 අංක 18 දරන වරාය සහ ගුවන්‌ තොටුපල\nසංවර්ධන බදු පනත\n\n12. මේ පනතේ විධිවිධාන සියලු කාර්යයන්‌ සඳහා 2011 ජනවාරි\nමස 1 වන දින සිට බලාත්මක වන ලෙස සලකනු ලැබිය යුතු ය.\n\n13. 2011 ජනවාරි මස 1 වන දිනයෙන්‌ ආරම්භව සහ මේ\nපනත ආරම්භවන දිනයෙන්‌ අවසන්‌ වන කාලසීමාව තුළ දී රේගු\nඅධ්‍යක්ෂ ජනරාල්වරයා විසින්‌, යම්‌ භාණ්ඩයක්‌ ආනයනය කරන\nතැනැත්තකුගෙන්‌ ඒ භාණ්ඩයේ පිරිවැයෙන්‌, රක්ෂණ ගාස්තුවෙන්‌\nසහ නැව්‌ ගාස්තුවෙන්‌ මේ පනතේ 3 වන වගන්තියේ නිශ්චිතව\nදක්වා ඇති සියයට පහකට සමාන මුදලක්‌ එකතු කරන අවස්ථාවක\nදී ඒ එකතු කිරීම සියලු කාර්යයන්‌ සඳහා වලංගු ලෙස සිදු කර\nඇති බව හා කරනු ලබන ලෙසත්‌ සලකනු ලැබිය යුතු අතර, ඒ බදු\nඑකතු කිරීම සම්බන්ධයෙන්‌ සියලු සිවිල්‌ හෝ අපරාධ නඩු පවරනු\nලැබීමට එරෙහිව රේගු අධ්‍යක්ෂ ජනරාල්වරයා මෙයින්‌ වගකීමෙන්‌\nමුක්ත කරනු ලැබිය යුතු ය.\n\n14. (1) නියෝග සෑදිය යුතු යයි මේ පනතින්‌ නියමිත හෝ\nනියෝග සෑදීමට මේ පනත යටතේ බලය දී ඇති හෝ අවශ්‍ය විය\nහැකි සියලු කාරණා සම්බන්ධයෙන්‌ අමාත්‍යවරයා විසින්‌ නියෝග\nසෑදිය හැකි ය.\n\n(2) (1) චන උපවන්තිය යටතේ සාදනු ලබන සෑම නියෝගයක්‌ ම\nගැසට්‌ පත්‍රයෙහි පළ කරනු ලැබිය යුතු අතර, එසේ පළ කරන ලද\nදිනයෙහි හෝ එහි නිශ්චිතව සඳහන්‌ යම්‌ පසු දිනයක හෝ බලාත්මක\nවිය යුතු ය.\n\n(3) (1) චන උපවගන්තිය යටතේ සාදන ලද සෑම නියොගයක්‌ ම,\nඑය ගැසට්‌ පත්‍රයේ පළ කරනු ලැබීමෙන්‌ පසු හැකි පහසු ඉක්මනින්‌\nඅනුමතය සඳහා පාර්ලිමේන්තුව වෙත ඉදිරිපත්‌ කරනු ලැබිය\nයුතු ය. එසේ අනුමත කරනු නොලැබූ සෑම නියෝගයක්‌ ම එහි\nඅනනුමතයේ දින සිට පරිච්ඡින්න කරනු ලැබූ ලෙස සලකනු ලැබිය\nයුතු නමුත්‌ ඒ යටතේ කලින්‌ කරන ලද කිසිවකට ඉන්‌ හානියක්‌\nනොවිය යුතු ය.\n\n(4) නියෝගයක්‌ එසේ පරිච්ඡින්න කරනු ලැබූ ලෙස සැලකෙන\nදිනය පිළිබඳ නිවේදනය ගැසට්‌ පත්‍රයෙහි පළ කරනු ලැබිය යුතු ය.\n\n2011 අංක 18 දරන වරාය සහ ගුවන්‌ තොටුපල 7\nසංවර්ධන බදු පනත\n\n1] වන කොටස\n\n2002 අංක 11 දරන මුදල්‌ පනතේ ] වන කොටස සංශෝධනය\nකිරීම.\n\n15. 2002 අංක 11 දරන මුදල්‌ පනතේ (11වන කොටස) 2 වන\nවගන්තියේ (ඈ) ඡේදය ඉවත්‌ කර ඒ වෙනුවට පහත දැක්වෙන\nඡේදය ආදේශ කිරීමෙන්‌ ඒ වගන්තියේ පළමු වන අතුරු විධානය\nමෙයින්‌ සංශෝධනය කරනු ලැබෙ-\n\n*(ඇ) 2009 ජනවාරි මස 1 වන දිනයෙන්‌ ආරම්භවන 2010\nදෙසැම්බර්‌ මස 31 වන දිනයෙන්‌ අවසන්‌ වන කාලසීමාව\nසඳහා සියයට 5.0 ක අනුප්‍රමාණයක්‌ වූ බද්දක්‌.”.\n\n16. වරාය සහ ගුවන්‌ තොටුපල සංවර්ධන බද්ද ගෙවීමට අදාළව\n2002 අංක 11 දරන මුදල්‌ පනතේ 1 වන කොටසේ විධිවිධාන 2011\nජනවාරි මස 1 වන දින හෝ ඉන්‌ පසුව, ශ්‍රී ලංකාවෙන්‌ පිටත දී\nආරම්භ වන සහ ශ්‍රී ලංකාවට ආනයනය කරන කිසිදු භාණ්ඩයකට\nඅදාළ කර නොගත යුතු බව සැක දුරු කිරීම සඳහා මෙයින්‌ ප්‍රකාශ\nකරනු ලැබේ.\n\n17. මේ පනතේ සිංහල හා දෙමළ භාෂා පාඨ අතර, යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\n2002 අංක 11 දරන\n\nමුදල්‌ පනතේ 1\nවන කොටසේ 2\nවන වගන්තිය\nසංශෝධනය කිරීම.\n\n2002 අංක 11 දරන\nමුදල්‌ පනත අදාළ\nකර නොගත යුතූ\nබව.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල චාර්ෂික දෘයක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2011,
  "language": "si"
}