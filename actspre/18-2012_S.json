{
  "document_id": "18-2012_S",
  "raw_text": "2012 අංක 18 දරන ආචාරය මාලනී ෆොන්සේකා\nපදනම (සංස්ථාගත කිරීමේ) පනත\n\n[සහතිකය සටහන්‌ කළේ 2012 අගෝස්තු මස 06 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2012 අගෝස්තු මස 10 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 6.50 යි. තැපැල්‌ ගාසතුව : රු. 10.00 යි.\n\n2012 අංක 18 දරන ආචාරය මාලනී ෆොන්සේකා\nපදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2012 අගෝස්තු මස 06 වැනි දින]\n\nඑල්‌.ඩී.._ ඕ.(අයි.එන්‌.සී.) 22/2011.\n\nආචාරය මාලනී ෆොන්සේකා පදනම\nසංස්ථාගත කිරීම සඳහා වූ පනතකි\n\n“ආචාර්ය මාලනී ෆොන්සේකා පදනම” යනුවෙන්‌ සඳහන්‌ කරනු\nලබන පදනමක්‌, එකී පදනමේ සාමාජිකයන්‌ එකඟ වූ රීති අනුව, ඒ\nපදනමේ, පරමාර්ථ හා ඊට අදාළ කාරණා ඵලදායී ලෙස ක්‍රියාවේ\nයෙදවීමේ කාර්යය සඳහා මෙතෙක්‌ කල්‌ පිහිටුවා තිබූ හෙයින්‌ ද:\n\nඑකී පදනම පිහිටුවනු ලැබුවේ යම්‌ පරමාර්ථ සහ කරුණු සඳහා\nද, ඒ පරමාර්ථ හා කරුණු මෙතෙක්‌ කල්‌ එකී පදනම විසින්‌ සාර්ථකව\nක්‍රියාත්මක කර සහ ඉටු කර ඇති හෙයින්‌ ද, එකී පදනම සංස්ථාගත\nකරන ලෙස ඉල්ලා ඇති හෙයින්‌ සහ ඒ ඉල්ලීම ඉෂ්ඨ කිරීම මහජන\nයහපත පිණිස වන හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2012 අංක 18 දරන ආචාර්ය මාලනී ෆොන්සේකා\nපදනම (සංස්ථාගත කිරීමේ) පනත යනුවෙන්‌ හඳුන්වනු ලැබෙ.\n\n2. මෙම පනත ක්‍රියාත්මක වීම ආරම්භ වන දින සිට සහ ඉන්‌\nපසු (මෙහි මින්‌ මතු “පදනම” යනුවෙන්‌ සඳහන්‌ කරනු ලබන)\nආචාර්ය මාලනී ෆොන්සේකා පදනමේ දැනට සාමාජිකයන්ව සිටින\nතාක්‌ තැනැත්තන්‌ සහ මෙයින්‌ සංස්ථාපනය කරනු ලබන සංස්ථාවට\nමින්‌ මතු බඳවාගනු ලබන තැනැත්තන්‌ (මෙහි මින්‌ මතු “සංස්ථාව”\nවශයෙන්‌ හඳුන්වනු ලබන) “ආචාර්ය මාලනී ෆොන්සේකා පදනම”\nයන නාමය සහ අභිධානය යටතේ අවිච්ඡින්න පැවැත්මක්‌ ඇති\nසංස්ථාවක්‌ විය යුතු ය. තව ද, එකී නාමයෙන්‌ ඒ සංස්ථාව විසින්‌ ද,\nඑයට විරැද්ධව ද සියලු අධිකරණවල දී නඩු පවරනු ලැබිය හැකි\nඅතර, පොදු මුද්‍රාවක්‌ තබා ගැනීමෙ, එය පාවිච්චි කිරීමේ, ස්වකීය\nඅභිමතය පරිදි එය වෙනස්‌ කිරීමේ ද පූර්ණ බලය හා අධිකාරය ඒ\nසංස්ථාවට ඇත්තේ ය.\n\n3. (1) සංස්ථාව සංස්ථාපනය කරනු ලබන්නේ යම්‌ පොදු පරමාර්ථ\nසඳහා ද, ඒ පොදු පරමාර්ථ පහත සඳහන්‌ පරිදි විය යුතු යයි මෙයින්‌\nප්‍රකාශ කරනු ලැබේ:\n\n(අ) ශ්‍රී ලංකාවේ සෞන්දර්යාත්මක, ප්‍රාසංගික සහ සම්ප්‍රදායික\nකලා සහ ශිල්ප පෝෂණය කිරීම සහ ආරක්ෂා කිරීම සහ\n\n2---01, 006056- 2,590 (2011/05)\n\nපූර්විකාව.\n\nලුහුඬු නාමය.\n\nආචාර්ය මාලනී\nෆොන්සේකා\nපදනම සංස්ථාගත\nකිරීම.\n\nසංස්ථාවේ පොදු\nපරමාර්ථ.\n\n2012 අංක 18 දරන ආචාරය මාලනී ෆොන්සේකා\n\n(ආ)\n\n(ආ)\n\n(ඈ)\n\n(ඉ)\n\n(ර)\n\n(ලා\n\n(ඌ)\n\n(එ)\n\nපදනම (සංස්ථාගත කිරීමෙ) පනත\n\nඑවැනි කලා හා ශිල්ප ජාතික හා ජාත්‍යන්තර වශයෙන්‌\nප්‍රවර්ධනය කිරීම;\n\nශ්‍රී ලාංකීය කලාකරුවන්ගේ සහ ශ්‍රී ලාංකීය කලා සහ\nශිල්ප ප්‍රවර්ධනය කිරීමේ නියැලී සිටින තැනැත්තන්ගේ\nසමාජීය, ශාස්ත්‍රීය සහ ආර්ථික තත්ත්වයන්‌ වැඩි දියුණු\nකිරීම සඳහා සුදුසු ව්‍යාපෘති සකස්‌ කිරීම සහ ක්‍රියාත්මක\nකිරීම;\n\nශ්‍රී ලංකාවේ ජ්‍යෙෂ්ඨ පුරවැසියන්ගේ, කාන්තාවන්ගේ සහ\nළමයින්ගේ සුභ සාධනය සඳහා සුදුසු ව්‍යාපෘති සකස්‌\nකිරීම සහ ක්‍රියාත්මක කිරීම;\n\nශ්‍රී ලංකාවේ දිළිඳු සහ ආධාර ලැබිය යුතු ශිෂ්‍යයන්ට ශිෂ්‍යත්ව\nසහ මුදල්‌ ආධාර ප්‍රදානය කිරීම සහ විශේෂයෙන්ම උසස්‌\nඅධ්‍යාපන කටයුතුවල නියැලීම සඳහා ඔවුන්ට පහසුකම්‌\nසැලසීම;\n\nසිංහල ශිෂ්‍යයන්ට දෙමළ භාෂාව ඉගැන්වීම සඳහා සහ\nදෙමළ ශිෂ්‍යයන්ට සිංහල භාෂාව ඉගැන්වීම සඳහා උචිත\nවැඩ සටහන්‌ සකස්‌ කිරීම සහ ක්‍රියාත්මක කිරීම;\n\nශ්‍රී ලාංකීය ශිෂ්‍යයන්ගේ ඉංග්‍රීසි භාෂා නිපුණතා වැඩිදියුණු\nකිරීම සඳහා උචිත වැඩසටහන්‌ සකස්‌ කිරීම සහ ක්‍රියාත්මක\nකිරීම;\n\nග්‍රාමීය ශිෂ්‍යයන්ගේ පරිගණක දැනුම වැඩිදියුණු කිරීමේ\nඅරමුණු ඇතිව විශේෂයෙන්ම ග්‍රාමීය හා ඌෟන සංවර්ධන\nප්‍රදේශවල තොරතුරු තාක්ෂණ මධ්‍යස්ථාන පිහිටුවීම සහ\nපවත්වාගෙන යාම;\n\nකෘෂිකාර්මික හා ධීවර කර්මාන්තවල නියැලී සිටින\nතැනැත්තන්ට නූතන තාක්ෂණික තොරතුරු සහ වෙනත්‌\nඅවශ්‍ය සහාය ලබා දීමෙන්‌ ඔවුන්ට සහාය දීම;\n\nදිළිඳු පනතාවගේ සුභ සාධන සහ සංවර්ධන කටයුතු\nසඳහා දුප්පත්කම තුරන්‌ කිරීමේ වැඩසටහන්‌ සකස්‌ කිරීම\nසහ ක්‍රියාත්මක කිරීම;\n\n2012 අංක 18 දරන ආචාරය මාලනී ෆොන්සේකා 3\n\n(ඒ)\n\n(ඔ)\n\n(ඕ)\n\nපදනම (සංස්ථාගත කිරීමෙ) පනත\n\nළමයින්ගේ සහ තරුණයින්ගේ දක්ෂතා සහ රුචිකත්වයන්‌\nඅනුව ඔවුන්‌ අතර, ක්‍රීඩා කටයුතු සඳහා අනුග්‍රහය දැක්වීම\nසහ ප්‍රවර්ධනය කිරීම;\n\nශ්‍රී ලාංකිකයන්‌ අතර මූලික අයිතිවාසිකම, මූලික යුතුකම්‌,\nප්‍රජාතන්ත්‍රවාදය සහ යහ පාලනය වැනි සංකල්ප\nප්‍රවර්ධනය කිරීමේ අරමුණ ඇතිව එවැනි සංකල්ප පිළිබඳ\nදැනුවත්‌ කිරීමේ වැඩසටහන්‌ සංවිධානය කිරීම; සහ\n\nසංස්ථාවේ අරමුණුවලට සමාන අරමුණු ඇති දේශීය සහ\nවිදේශීය ආයතන සමග සම්බනධීකරණය සහ\nසහයෝගයෙන්‌ ක්‍රියා කිරීම.\n\n(2) මේ පනතේ පරමාර්ථ ක්‍රියාත්මක කිරීමේ දී ජාතිය, කුලය,\nආගම, භාෂාව, ස්ත්‍රී පුරුෂ භේදය හෝ දේශපාලන මතය යන\nකරුණු සම්බන්ධයෙන්‌ කිසිදු වෙනස්කම්‌ කිරීමකින්‌ තොරව කටයුතු\nකිරීමට සංස්ථාව විසින්‌ සහතික කරනු ලැබිය යුතු ය.\n\n4. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව පහත සඳහන්‌ බලතල ද ඇතුළුව සංස්ථාවේ අරමුණු හෝ\nඉන්‌ යම්‌ අරමුණක්‌ ප්‍රවර්ධනය කිරීම සඳහා හෝ ඉටුකර ගැනීම\nසඳහා අවශ්‍ය හෝ උපයෝගී වන සියලු ක්‍රියා සහ කාරණා ඉටු\n\nකිරීමට, කිරීමට සහ ක්‍රියාවේ යෙදවීමට සංස්ථාවට බලය\nඇත්තේ ය.:\n(අ) සංස්ථාවේ කාර්ය සඳහා අවශ්‍ය වන ඉඩම්‌ හෙං\n\n(ආ)\n\nගොඩනැගිලි මිල දී ගැනීම, අත්කර ගැනීම, කුලියට ගැනීම\nඉදිකිරීම, අලුත්වැඩියා කිරීම හෝ අන්‍යාකාරයකින්‌ ලබා\nගැනීම;\n\nඇප ඇතිව හෝ ඇප නොමැතිව මුදල්‌ ණයට ගැනීම හෝ\nලබා ගැනීමට සහ මුදලින්‌ හෝ අන්‍යාකාරයකින්‌ ප්‍රදාන,\nත්‍යාග හෝ පරිත්‍යාග ලබා ගැනීම:\n\nඑසේ වුවද, සියලු විදේශීය ප්‍රදාන, ත්‍යාග, හෝ\nපරිත්‍යාග සම්බන්ධයෙන්‌ විධායක කමිටුව විසින්‌ මුදල්‌\nවිෂයය පවරා ඇති අමාත්‍යවරයාගේ විදේශ සම්පත්‌\nදෙපාර්තමේන්තුවේ පූර්ව අනුමැතිය ලබා ගත යුතු අතර\nඑය විගණකාධිපතිවරයාගේ විගණනයට යටත්‌ විය\nයුතු ය.\n\nසංස්ථාවේ බලතල.\n\nසංස්ථාවේ කටයුතු\nකළමනාකරණය\nකිරීම.\n\n4 2012 අංක 18 දරන ආචාර්ය මාලනී ෆොන්සේකා\n\n(ආ)\n\n(ඈ)\n\n(ඉ)\n\n(ර)\n\n(ලා\n\n(ඌ)\n\nපදනම (සංස්ථාගත කිරීමෙ) පනත\n\nවිනිමය බිල්පත්‌, චෙක්පත්‌, පොරොන්දු නෝට්ටු සහ\nවෙනත්‌ ගනුදෙනු කළ හැකි සාධන පත්‍ර සෑදීම, ලිවීම,\nභාරගැනීම, වට්ටම්‌ ලබාදීම, පිටසන්‌ කිරීම, ගනුදෙනු කිරීම,\nමිල දී ගැනීම, විකිණීම සහ නිකුත්‌ කිරීම සහ යම්‌ බැංකුවක\nගිණුම්‌ විවෘත කිරීම, ක්‍රියාත්මක කිරීම, පවත්වාගෙන යාම\nසහ වැසීම;\n\nරාජ්‍ය හෝ රාජ්‍ය නොවන සංවිධාන සමග නැතහොත්‌ ශ්‍රී\nලංකාවේ හෝ ඉන්‌ පිටත වෙනත්‌ යම්‌ තැනැත්තකු හෝ\nආයතනයක්‌ සමග කොන්ත්‍රාත්‌ හවුල්‌ ව්‍යාපාර හො\nගිවිසුම්වලට ඇතුළත්‌ වීම;\n\nවිධායක කමිටුව විසින්‌ තීරණය කරනු ලැබිය හැකි\nආකාරයට සංස්ථාවේ අරමුණු සඳහා වහාම අවශ්‍ය\nනොවන සංස්ථාවේ කිසියම අරමුදල්‌ ආයෝජනය කිරීම;\n\nසංස්ථාවේ නිලධරයන්‌ හා සේවකයන්‌ පත්‌ කිරීම, සේවයේ\nනියුක්ත කිරීම, සේවයෙන්‌ පහ කිරීම හෝ සේවය අවසන්‌\nකිරීම සහ ඔවුන්‌ පිළිබඳ විනය පාලනය ක්‍රියාත්මක කිරීම\nසහ සංස්ථාව විසින්‌ තීරණය කරනු ලබන ආකාරයට\nඔවුන්හට වැටුප්‌, දීමනා සහ පාරිතෝෂික ගෙවීම;\n\nසංස්ථාවේ කාර්ය සඳහා යම්‌ තැනැත්තන්‌ ශ්‍රී ලංකාව තුළ\nහෝ ඉන්‌ පිටත පුහුණු කිරීම; සහ\n\nසංස්ථාවේ අරමුණු නිසි පරිදි හා ඵලදායි ලෙස ඉටු කිරීම\nසඳහා අවශ්‍ය වන හෝ උපයෝගී වන සියලු දේ කිරීම;\n\n5. (1) 6 වන වගන්තිය යටතේ සාදනු ලබන වටඊීති මගින්‌ විධිවිධාන\nසලසා ඇති ආකාරයට තෝරා පත්‌ කර ගනු ලබන නිලධරයන්‌\nසංඛ්‍යාවකින්‌ සමන්විත විධායක කමිටුවක්‌ විසින්‌, මේ පනතේ\nවිධිවිධානවලට යටත්ව සංස්ථාවේ කටයුතු කළමනාකරණය කිරීම\nසහ පාලනය කිරීම සිදු කරනු ලැබිය යුතු ය.\n\n(2) විධායක කමිටුවේ එක්‌ නිලධාරියකු සමාජසේවා විෂයය පවරා\nඇති අමාත්‍යවරයාගේ අමාත්‍යාංශයේ සහකාර ලේකම්‌ නිලයට වඩා\nඅඩු නොවන නිලයකට අයත්‌ නිලධරයකු විය යුතු අතර ඔහු එම\nඅමාත්‍යවරයා විසින්‌ පත්‌ කරනු ලැබිය යුතු ය.\n\n2012 අංක 18 දරන ආචාරය මාලනී ෆොන්සේකා 5\nපදනම (සංස්ථාගත කිරීමෙ) පනත\n\n(3) සංස්ථාවේ ප්‍රථම විධායක කමිටුව මේ පනත ක්‍රියාත්මක වීමේ\nදිනයට පෙරාතුව ම වූ දිනයේ දී ධුර දැරු පදනමේ විධායක කමිටුව\nවිය යුතු ය.\n\n(4) පදනමේ, අනුශාසකවරුන්‌ ද ඇතුළුව විධායක කමිටුවේ කිසිම\nනිලධරයකු නොකඩවා වර්ෂ තුනකට වඩා වැඩි කාලයක්‌ එම ධුරය\nනොදැරිය යුතු ය.\n\n6. (1) සංස්ථාව විසින්‌ කලින්‌ කල යම්‌ මහා සභා රැස්වීමක දී\nඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට\nනොඅඩු බහුතර ඡන්දයෙන්‌, පහත දැක්වෙන සියලු කාරණා හෝ\nඉන්‌ කිසිවක්‌ සඳහා මේ පනතේ හෝ වෙනත්‌ යම්‌ ලිඛිත නීතියක\nවිධිවිධානයන්ට අනනුකූල නොවන ඊිීති සෑදීම නීත්‍යනුකූල\nවන්නේ ය:\n\n(අ) සාමාජිකයන්‌ වර්ග කිරීම, සාමාජිකයන්‌ විසින්‌ ගෙවිය\nයුතු සාමාජික ගාස්තු, ඔවුන්‌ ඇතුළත්‌ කර ගැනීම, අස්කිරීම,\nනෙරපීම හෝ ඉල්ලා අස්වීම;\n\n(ආ) විධායක කමිටුවේ සහ සංස්ථාවේ සාමාජිකත්වය සඳහා\nසුදුසුකම්‌ හෟ නුසුදුසුකම්‌;\n\n(ඇ) විධායක කමිටුවේ ධුර දරන්නන්‌ තෝරාපත්‌ කර ගැනීම\nහෝ ඔවුන්‌ ධුරය අත්හැර යාම හෝ ධුරයෙන්‌ ඉවත්‌ කිරීම\nසහ ධුර දරන්නන්ගේ බලතල, කාර්ය සහ කර්තව්‍ය;\n\n(ඇ) සංස්ථාවේ විවිධ නිලධරයන්‌, නියෝජිතයන්‌ සහ සේවකයන්‌\nපත්‌ කිරීම, ඔවුන්ගේ බලතල, කාර්ය සහ කර්තව්‍ය සහ\nඔවුන්ට අදාළ නියම හා කොන්දේසි;\n\n(ඉ) විධායක කමිටුවේ, සංස්ථාවේ හෝ යම්‌ අනුකාරක සභාවක\nරැස්වීම්‌ සඳහා අවශ්‍ය ගණ පූරණය, පුරප්පාඩු පිරවීම හා\nඑම රැස්වීම්වල දැන්වීම්‌, න්‍යාය පත්‍රය හා රැස්වීම්වල කටයුතු\nකරගෙන යා යුතු ආකාරය ද ඇතුළුව රැස්වීම, කැඳවීම\nසහ පැවැත්වීම පිළිබඳ කාර්ය පටිපාටිය; සහ\n\nසංස්ථාවේ රීති.\n\nසංස්ථාවේ අරමුදල.\n\nගිණුම්‌ හා\nවිගණනය\n\n6 2012 අංක 18 දරන ආචාරය මාලනී ෆොන්සේකා\nපදනම (සංස්ථාගත කිරීමෙ) පනත\n\n(ඊ) සංස්ථාවේ අරමුණු ඉටුකර ගැනීම සඳහා සංස්ථාවේ\nදේපල පරිපාලනය කිරීම සහ කළමනාකරණය කිරීම.\n\n(2) සංස්ථාව විසින්‌ සාදනු ලැබූ යම්‌ කිසි රඊතියක්‌ (1) වන\nඋපවගන්තිය යටතේ සාදන ලද ඊීතියක්‌ මෙන්‌ එවැනි ම රැස්වීමක දී\nඑවැනිම ආකාරයෙන්‌ සංශෝධනය කිරීම, වෙනස්‌ කිරීම ඊට යමක්‌\nඑකතු කිරීම හෝ පරිච්ඡින්න කිරීම කරනු ලැබිය හැකි ය.\n\n(3) සංස්ථාවේ සාමාජිකයන්‌ සෑම කල්හිම මේ වගන්තිය යටතේ\nසාදනු ලැබූ සංස්ථාවේ රීතිවලට යටත්‌ විය යුතු ය.\n\n7. (1) සංස්ථාවට එහිම අරමුදලක්‌ තිබිය යුතු ය.\n\n(2) සංස්ථාව සඳහා සහ එය වෙනුවෙන්‌ ත්‍යාග, රික්තවරණ,\nපරිත්‍යාග, දායක මුදල්‌, ගාස්තු හෝ ප්‍රධාන වශයෙන්‌ ලැබෙන මුදල්‌\nවිධායක කමිටුව විසින්‌ තීරණය කරනු ලබන පරිදි සංස්ථාවේ නමින්‌\nඑක බැංකුවක හෝ බැංකු කීපයක තැන්පත්‌ කළ යුතු ය.\n\n(3) මේ පනත යටතේ සංස්ථාවේ බලතල ක්‍රියාත්මක කිරීමේ දී\nසහ ඉටු කිරීමේ දී හා කර්තව්‍ය ක්‍රියාත්මක කිරීමේ දී සංස්ථාව\nවිසින්‌ දරනු ලබන වියදම්‌ පියවිමට අවශ්‍ය සියලු මුදල්‌ සංස්ථාවේ\nඅරමුදලින්‌ ගෙවනු ලැබිය යුතු ය.\n\n8. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n(2) සංස්ථාව විසින්‌ එහි ආදායම සහ වියදම, වත්කම්‌ සහ බැරකම්‌\nසහ සංස්ථාවේ වෙනත්‌ සියලු ගනුදෙනු පිළිබඳව නිසි ගිණුම්‌ තබා\nගැනීමට කටයුතු සැලැස්විය යුතු ය.\n\n(3) සංස්ථාවේ ගිණුම්‌, විධායක කමිටුව විසින්‌ පත්‌ කරනු ලබන\nසුදුසුකම්ලත්‌ විගණකවරයකු විසින්‌ වාර්ෂිකව විගණනය කරනු ලැබිය\n\nයුතු ය.\n(4) මේ වගන්තියේ “සුදුසුකම්ලත්‌ විගණකවරයා”, යන්නෙන්‌\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාර්වරයකු වශයෙන්‌\nවෘත්තියේ යෙදීම සඳහා ඒ ආයතනය විසින්‌ නිකුත්‌ කරන\nලද සහතිකයක්‌ දරන්නා වූ ද තැනැත්තෙක්‌; හෝ\n\n2012 අංක 18 දරන ආචාරය මාලනී ෆොන්සේකා 7\nපදනම (සංස්ථාගත කිරීමෙ) පනත\n\n(ආ) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු\nශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාර්වරයකු වශයෙන්‌\nවෘත්තියේ යෙදීම සඳහා එකී ආයතනයේ සභාව විසින්‌\nනිකුත්‌ කරන ලද සහතිකයන්‌ දරන්නා වූ ද,\nසාමාජිකයන්ගෙන්‌ යුත්‌ එවැනි වරලත්‌ ගණකාධිකාර්‌\nසමාගමක්‌,\n\nඅදහස්‌ වේ.\n\n9. මේ පනත ක්‍රියාත්මක වීම ආරම්භවන දිනයට පෙරාතුව ම\nවූ දිනයේ දී පැවති පදනමේ සියලුම ණය සහ බැරකම්‌ මෙයින්‌\nසංස්ථාපනය කරනු ලබන සංස්ථාව විසින්‌ ගෙවනු ලැබිය යුතු\nඅතර, එදිනට පදනමට අයවිය යුතුව තිබුණු සියලුම ණය සහ\nපදනමට ගෙවනු ලැබිය යුතු සම්මාදම්‌ මුදල්‌ හා දායක මුදල්‌ මේ\nපනතේ කාර්යය සඳහා සංස්ථාවට ගෙවනු ලැබිය යුතු ය.\n\n10. යම මිළට ගැනීමක්‌, ප්‍රදානයක්‌, ත්‍යාගයක්‌, තෙස්තමෙේන්තු\nනීයාදනයක්‌ හෝ වෙනත්‌ ආකාරයකින්‌ සංස්ථාව සතු වන්නා වූ\nචංචල හෝ නිශ්චල දේපලක්‌ අත්‌ කර ගැනීමට හා දැරීමට නීතියෙහිලා\nසංස්ථාවට බලය හා හැකියාව ඇති අතර, එම දේපල සංස්ථාවේ\nකාර්ය සඳහා සංස්ථාව විසින්‌ දැරිය යුතු ය. තව ද, 6 වන වගන්තිය\nයටතේ සාදන ලද සංස්ථාවේ ඊරතිවලට යටත්ව දේපල විකිණීමෙ,\nඋකස්‌ කිරීමෙ, බදු දීමේ, හුවමාරු කිරීමේ හෝ අන්‍යාකාරයකින්‌\nබැහැර කිරීමේ පූර්ණ බලය සංස්ථාවට ඇත්තේ ය.\n\n11. සංස්ථාවේ කිසිම සාමාජිකයකු සංස්ථාවේ ණය සහ\nබැරකම්‌ ගෙවා සමථයට පත්‌ කිරීමේ කාර්යය සඳහා හෝ වෙනත්‌\nයම්‌ කාර්යයක්‌ සඳහා හෝ ඔහුගෙන්‌ සංස්ථාවට අයවිය යුතු සාමාජික\nමුදල්‌ ප්‍රමාණය ඉක්මවන යම්‌ දායක මුදලක්‌ ගෙවීමට යටත්‌\nනොවන්නේ ය.\n\n12. සංස්ථාව ලාභ නොලබන සංවිධානයක්‌ විය යුතු අතර,\nසංස්ථාවේ ප්‍රතිලාභ, ලාභ හෝ ලාභාංශ ඇත්නම්‌ ඒවායේ කිසිම\nකොටසක්‌ සංස්ථාවේ සාමාජිකයන්‌ අතර බෙදනු නොලැබිය\n\nයුතු ය.\n\nසංස්ථාව විසින්‌\nගෙවිය යුතු සහ\nසංස්ථාවට අයවිය\nයුතු ණය.\n\nසංස්ථාව විසින්‌\nචංචල සහ නිශ්චල\nදේපළ දැරිය හැකි\nබව.\n\nසාමාජිකයන්ගේ\nවගකීම සීමා කිරීම.\n\nසංස්ථාව ලාභ\nනොලබන\nආයතනයක්‌ විය\nයුතු බව.\n\nවිසුරුවා හැරීමේ දී\nඉතිරිවන දේපල.\n\nසංස්ථාවේ මුද්‍රාව.\n\nජනරජයේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවයක්‌\nඇතිවූ විට සිංහල\nභාෂා පාඨය\nබලපැවැත්විය යුතු\nබව.\n\n8 2012 අංක 18 දරන ආචාරය මාලනී ෆොන්සේකා\nපදනම (සංස්ථාගත කිරීමෙ) පනත\n\n13. (අ) සංස්ථාව විසුරුවා හැරීමේ දී, එහි සියලු ණය සහ\nබැරකම්‌ පියවීමෙන්‌ පසුව කවර හෝ මුදලක්‌ හෝ දේපලක්‌ ඉතිරි\nවුවහොත්‌, ඒ මුදල හෝ දේපල සංස්ථාවේ සාමාජිකයන්‌ අතර\nනොබෙදිය යුතු අතර, ඒවා සංස්ථාවේ පරමාර්ථවලට සමාන\nපරමාර්ථ ඇති සහ ස්වකීය රති අනුව යම්‌ ආදායමක්‌ හෝ දේපලක්‌\nස්වකීය සාමාජිකයන්‌ අතර, බෙදීම තහනම්‌ කර ඇත්තා වූ ද, වෙනත්‌\nයම්‌ ආයතනයකට හෝ ආයතනවලට ඒ මුදල හෝ දේපල දීම හෝ\nපැවරීම කරනු ලැබිය යුතු ය.\n\n(ආ) (අ) ඡේදයේ කාර්ය සඳහා සංස්ථාව විසුරුවා හැරීමට\nපෙරාතුව ම, සංස්ථාවේ සාමාජිකයන්‌ විසින්‌ එම ආයතනය හෝ\nආයතන තීරණය කරනු ලැබිය යුතු ය.\n\n14. සංස්ථාවේ විධායක කමිටුවේ සාමාජිකයන්‌ දෙදෙනකු\nඉදිරිපිට දී මිස සංස්ථාවේ මුද්‍රාව කිසිදු සාධන පත්‍රයකට නොතැබිය\nයුතු ය. තමන්‌ පැමිණ සිටි බවට සලකුණක්‌ වශයෙන්‌ ඔවුන්‌ විසින්‌\nඑකී සාධන පත්‍රයේ තම නම්‌ ලියා අත්සන්‌ කළ යුතු අතර, ඒ\nඅත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකු විසින්‌ අත්සන්‌\nකිරීමට පරිබාහිරව විය යුතු ය.\n\n15. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ හානියක්‌\nහෝ බලපෑමක්‌ නොවන්නේ ය.\n\n16. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2012,
  "language": "si"
}