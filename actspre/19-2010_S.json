{
  "document_id": "19-2010_S",
  "raw_text": "2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධාන) පනත\n\n[සහතිකය සටහන්‌ කළේ 2010 දෙසැමබර්‌ මස 10 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2010 දෙසැම්බර්‌ මස 10 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 8.00 යි. තැපැල්‌ ගාස්තුව : රු. 20.00 යි.\n\n2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පනත\n\n[සහතිකය සටහන්‌ කළේ 2010 දෙසැම්බර්‌ මස 10 වන දින]\nඑල්‌.ඩී.-_ඕ. 36/2008\n\nජාතික මටටමෙ බරපතල ප්‍රතිවිපාක සහිත ත්‍රස්තවාදී හෝ රාජ්‍ය\nවිරෝධී ක්‍රියාකාරකමවල හෝ ජන කැළඹීමවල ප්‍රතිඵලයක්‌\nවශයෙන්‌ අතුරුදහන්‌ වී ඇති බවට වාර්තා කර ඇති\nතැනැත්තන්ගේ ද, ජාතික මටටමෙ බරපතල ප්‍රතිවිපාක සහිත\nස්වාභාවික ව්‍යසනයක්‌ හෝ විපත්තියක්‌ මරණයට හේතුව\nවශයෙන්‌ සෘජුව ම ආරෝපණය කළ හැකි තැනැත්තන්ගේ ද,\nමරණ ලියාපදිංචි කිරීම සඳහා සහ ඊට සමබන්ධ හෝ ආනුෂංගික\nකාරණා සඳහා විධිවිධාන සැලැස්වීම පිණිස වූ පනතකි.\n\nශ්‍රී ලංකාවේ ඇති වූ ත්‍රස්තවාදී හෝ රාජ්‍ය විරෝධී ක්‍රියාකාරකම්‌\nහෝ ජන කැළඹීම්‌ හේතුකොටගෙන උද්ගත වූ සිවිල්‌ කෝලාහලවල\nදී නොයෙක්‌ තැනැත්තන්‌ මියගොස්‌ හෝ අතුරුදහන්‌ වී ඇති බවට\nවාර්තා වී ඇති හෙයින්‌ ද :\n\nජාතික ප්‍රමාණයේ ස්වාභාවික ව්‍යසනවලට හෝ විපත්තිවලට මුහුණ\nපෑමෙන්‌ නොයෙක්‌ තැනැත්තන්‌ මරණයට පත්‌ වී ඇති\nහෙයින්‌ ද :\n\nඉහත ගණනය කරනු ලැබූ අවස්ථාවල දී සිදු වූ එවැනි මරණ,\nඋප්පැන්න සහ මරණ ලියාපදිංචි කිරීමේ පනතේ විධිවිධාන යටතේ\nලියාපදිංචි කිරීමට බාධාවන්‌ වන ඇතැම්‌ ප්‍රායෝගික දුෂ්කරතා පවත්නා\nහෙයින්‌ ද :\n\nඑවැනි මරණ ලියාපදිංචි කිරීමට අවශ්‍ය පියවර ගැනීමට විධිවිධාන\nසලසනු පිණිස නීති පැනවීමට දැන්‌ අවශ්‍ය වී ඇති හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ මෙසේ පනවනු ලැබේ :\n\n1. (1) මේ පනත 2010 අංක 19 දරන මරණ ලියාපදිංචි කිරීමේ\n(තාවකාලික විධිවිධානා පනත යනුවෙන්‌ හඳුන්වනු ලැබේ. මේ\nපනතේ විධිවිධාන, මේ පනත ක්‍රියාත්මක වීම ආරම්භ වන දිනයේ\nසිට වර්ෂ තුනක කාලයක්‌ ක්‍රියාත්මකව පවතින්නේ ය.\n\n(2) (1) වන උපවගන්තියේ කුමක්‌ සඳහන්‌ වුව ද, මේ පනත\nක්‍රියාත්මකව පැවතීමට නියමිත යම්‌ කාල සීමාවක්‌ ඉකුත්‌ වීමට එක්‌\nමාසයකට නොඅඩු කාලයකට පෙරාතුව අමාත්‍යවරයා විසින්‌ ගැසට්‌\nපත්‍රයේ පළ කරනු ලබන නියමයක්‌ මගින්‌, පනත ක්‍රියාත්මකව\nපැවතීමට නියමිත කාල සීමාව දීර්ඝ කරනු ලැබිය හැකි ය :\n\nපූර්විකාව.\n\nලුහුඬු නාමය,\nපනත ක්‍රියාත්මකව\nපවත්නා කාලය\n'සහ එම කාලය\n\nදීර්ඝ කිරීම.\n\nත්‍රස්තවාදී\nක්‍රියාකාරකම්‌ ආදිය\nහේතුවෙන්‌\nඅතුරුදහන්‌ වූ\nතැනැත්තකූ\nසම්බන්ධයෙන්‌\nමරණ සහතිකයක්‌\nඉල්ලුම්‌ කළ\nහැක්කේ කවුරුන්‌\nවිසින්‌ ද යන වග\n'සහ ඊට අදාළ\nකාර්ය පටිපාටිය.\n\nඅතිරේක කරුණු\nසැපයිය යුතු බව.\n\n2 2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පපනත\n\nඑසේ වුව ද, එම යම්‌ දීර්ඝ කිරීමක්‌, කිසිදු එක්‌ අවස්ථාවක දී\nඅවුරුදු දෙකක කාල සීමාවකට වඩා වැඩි නොවිය යුතු ය.\n\n(3) (2) වන උපවගන්තිය ප්‍රකාරව ප්‍රදානය කරන ලද යම්‌ දීර්ඝ\nකිරීමක දිනය පිළිබඳ දැන්වීම ගැසට්‌ පත්‍රයේ පළ කරනු ලැබිය\n\n] වන කොටස\n\nත්‍රස්තවාදී හෝ රාජ්‍ය විරෝධී ක්‍රියාකාරකම්‌ හෝ ජන කැළඹීම්‌\nහේතුවෙන්‌ අතුරුදහන්‌ වී ඇති තැනැත්තන්ගේ\nමරණ ලියාපදිංචි කිරීම\n\n2. (1) යම්‌ තැනැත්තකු අතුරුදහන්‌ වී ඇති බවට වාර්තා වන\nසහ ඔහු ජීවත්ව සිටියේ නම්‌ ඔහු ගැන ස්වාභාවිකව අසන්නට\nලැබෙන්නේ යම්‌ තැනැත්තන්ට ද ඒ තැනැත්තන්ට එක්‌ අවුරුද්දක්‌\nඉක්මවන කාලයක්‌ තුළ දී ඔහු ගැන අසන්නට ලැබී නොමැති සහ\nඔහුගේ අතුරුදහන්‌ වීම ශ්‍රී ලංකාවේ සිදු වෙමින්‌ පැවති ත්‍රස්තවාදී\nහෝ රාජ්‍ය විරෝධී ක්‍රියාකාරකමකට හෝ ජන කැළඹීමකට\nආරෝපණය කරනු ලැබිය හැකි අවස්ථාවක, ඔහු මියගොස්‌ ඇතැයි\nඔහුගේ ළඟ ම ඥාතියකු තරයේ ම විශ්වාස කරන්නේ නම්‌, ඒ\nතැනැත්තාගේ මරණය, උප්පැන්න සහ මරණ ලියාපදිංචි කිරීමේ\nපනත යටතේ ලියාපදිංචි කිරීම පිණිස සහ ඔහු සම්බන්ධයෙන්‌\nමරණ සහතිකයක්‌ තමා වෙත නිකුත්‌ කරවා ගැනීම පිණිස, මෙහි\nමින්‌ මතු විධිවිධාන සලස්වා ඇති ආකාරයෙන්‌ ඒ ළඟ ම ඥාතියා\nවිසින්‌ ඉල්ලීමක්‌ කරනු ලැබිය හැකි ය.\n\n(2) මේ වගන්තිය යටතේ වූ ඒ සෑම ඉල්ලීමක්‌ ම මේ පනතේ\nඋපලේඛනයේ නිශ්චිතව දැක්වෙන ආකෘතියට සාරානුකූල විය යුතු\nඅතර රෙජිස්ට්‍රාර්‌ ජනරාල්වරයා වෙත හෝ ඒ තැනැත්තා අවසන්‌\nවරට පදිංචිව සිටි හෝ ඔහුගේ ස්ථිර වාසස්ථානය පිහිටි දිස්ත්‍රික්කයේ\nඋප්පැන්න හා මරණ පිළිබඳ දිස්ත්‍රික්‌ රෙජිස්ට්‍රාර්වරයා වෙත හෝ\nඉදිරිපත්‌ කළ යුතු ය.\n\n3. මේ පනත යටතේ වූ සෑම ඉල්ලීමක්‌ ම, මරණය ලියාපදිංචි\nකිරීමට අපේක්ෂා කරන්නේ යම්‌ තැනැත්තකුගේ ද, ඒ තැනැත්තා\nමියගොස්‌ ඇති බව තමාට විශ්වාස කිරීමට ඇති හේතු සඳහන්‌\nකරනු ලබන ඉල්ලුම්කරුගේ දිවුරුම්‌ ප්‍රකාශයක්‌ මගින්‌ එකී ඉල්ලුම්කරු\nවිසින්‌ තහවුරු කරනු ලැබිය යුතු අතර, මරණය ලියාපදිංචි කිරීමට\nඅපේක්ෂා කරනු ලබන්නේ යම්‌ තැනැත්තකුගේ ද, ඒ තැනැත්තා\n\n2010 අංක 19 දරන මරණ ලියාපදිංචි කිරීමෙ 3\n(තාවකාලික විධිවිධානා පනත\n\nඅවුරුදු එකකට වැඩි කාලයක්‌ තුළ ජීවතුන්‌ අතර සිටිනු තමා දැක\nනැති බව හෝ ඔහු ගැන අසා නැති බව ස්ථිර කරමින්‌ ඒ තැනැත්තා\nඅවසන්‌ වරට පදිංචිව සිටි හෝ ඔහුගේ ස්ථිර වාසස්ථානය පිහිටි\nග්‍රාම නිලධාරී කොට්ඨාසයේ ග්‍රාම නිලධාර්ගෙන්‌ ලබා ගත්‌ වාර්තාවක්‌\nසහ ඒ ඉල්ලීම තහවුරු කරන වෙනත්‌ යම්‌ සාක්ෂි ද සමඟ ඒ\nඉල්ලීම ඉදිරිපත්‌ කරනු ලැබිය යුතු ය.\n\n4. මේ පනත යටතේ ඉල්ලීමක්‌ ලැබුණු විට, අවස්ථාවෝචිත\nපරිදි, රෙජිස්ට්‍රාර්‌ ජනරාල්වරයා විසින්‌ හෝ දිස්ත්‍රික්‌ රෙජිස්ට්‍රාරවරයා\nවිසින්‌ ඒ ඉල්ලීමේ පිටපතක්‌ තමාගේ කාර්යාලයේ දැන්වීම්‌ පුවරුවේ\nද, මරණය ලියාපදිංචි කිරීමට අපේක්ෂා කරනු ලබන්නේ යම්‌\nතැනැත්තකුගේ ද, ඒ තැනැත්තා අවසන්‌ වරට පදිංචිව සිටි හෝ\nඔහුගේ ස්ථිර වාසස්ථානය පිහිටි ග්‍රාම නිලධාරී කොට්ඨාසයේ ග්‍රාම\nනිලධාරීගේ කාර්යාලයේ ද, සති දෙකක කාලයක්‌ ප්‍රදර්ශනය කර\nතැබීමට සැලැස්විය යුතු ය.\n\n5. මේ පනත යටතේ වූ ඉල්ලීමක පිටපතක්‌ 4 වන වගන්තියේ\nවිධිවිධාන සලස්වා ඇති ආකාරයට පළමු වරට ප්‍රදර්ශනය කරන\nලද දිනයේ සිට එක්‌ මාසයක්‌ ඇතුළත දී ඒ ඉල්ලීම අදාළ වන\nතැනැත්තාගේ මරණය ලියාපදිංචි කිරීම සම්බන්ධයෙන්‌ යම්‌\nතැනැත්තකුට ඇති විරෝධතා ඒ තැනැත්තා විසින්‌, අවස්ථාවෝචිත\nපරිදි, රෙජිස්ට්‍රාර්‌ ජනරාල්වරයා වෙත හෝ දිස්ත්‍රික්‌ රෙජිස්ට්‍රාර්වරයා\nවෙත ලියවිල්ලකින්‌ ඉදිරිපත්‌ කරනු ලැබිය හැකි අතර, එසේ විරෝධය\nපෑමට හේතු පැහැදිලිව දක්වමින්‌ ඒ විරෝධය පාන්නා විසින්‌ සහ\nවෙනත්‌ යම්‌ තැනැත්තකු විසින්‌ ඉදිරිපත්‌ කරනු ලබන දිවුරුම්‌\nප්‍රකාශයක්‌ මගින්‌ ඒ විරෝධතා තහවුරු කරනු ලැබිය යුතු ය.\n\n6. (1) ඉල්ලීමකට විරෝධතා ඉදිරිපත්‌ කිරීම සඳහා ඉඩ දී ඇති එක්‌\nමාසයක කාලසීමාව ඉකුත්‌ වූ පසු, ඒ ඉල්ලීම තහවුරු කිරීම පිණිස ඇති\nසාක්ෂි සහ යම්‌ විරෝධතා ඇත්නම්‌ ඒ විරෝධතා ද, ඒ විරෝධතා\nතහවුරු කිරීමට ඇති සාක්ෂි ද සමග, අවස්ථාවෝචිත පරිදි, ඒ ඉල්ලීම\nරෙජිස්ට්‍රාර්‌ ජනරාල්වරයා විසින්‌ හෝ දිස්ත්‍රික්‌ රෙජිස්ට්‍රාර්වරයා විසින්‌\nසලකා බැලිය යුතු අතර, ඔහු විසින්‌ අවශ්‍ය යයි සලකන යම්‌\nපරීක්ෂණයකින්‌ පසු ඉල්ලීමේ සඳහන්‌ කරුණුවල සත්‍යතාව පිළිබඳ\nතමා සැහීමකට පත්‌ වන්නේ නම්‌, ඒ ඉල්ලීමට ඉඩ දිය යුතු ය. ඉල්ලීම\nදිස්ත්‍රික්‌ රෙජිස්ට්‍රාරවරයා වෙත කර ඇති අවස්ථාවක දී, ඉහත කී පරිදි වූ\nඒ පර්ක්ෂණය අවසන්‌ කිරීමෙන්‌ පසුව ඔහුට නිසැකව ම දැන ගැනීමට\nහැකි වූ පරිදි, උප්පැන්න සහ මරණ ලියාපදිංචි කිරීමේ පනත යටතේ\nලියාපදිංචි කිරීමට අවශ්‍ය වන්නා වූ ඒ මරණය පිළිබඳ විස්තර සඳහන්‌\nකරමින්‌ තමාගේ අත්සන යටතේ වූ වාර්තාවක්‌ ඒ දිස්ත්‍රික්‌ රෙජිස්ට්‍රාරවරයා\nවිසින්‌ රෙජිස්ට්‍රාර ජනරාල්වරයා වෙත යැවිය යුතු ය.\n\nඉල්ලුම්‌ පත්‍රය\nප්‍රදර්ශනය කර\nතැබීම.\n\nලියාපදිංචි කිරීමට\nවිරෝධය දැක්වීම.\n\nමරණය ලියාපදිංචි\nකිරීම.\n\nසහතිකයක්‌ නිකුත්‌\nකිරීම ප්‍රතික්ෂේප\nකිරීම ආදියට\nවිරුද්ධව\nඅභියාචනය.\n\n4 2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පපනත\n\n(2) (1) වන උපවගන්තිය යටතේ වූ වාර්තාව ලැබීමෙන්‌ පසු 7\nවන වගන්තිය යටතේ රෙජිස්ට්‍රාර්‌ ජනරාල්වරයා වෙත පවරා ඇති\nබලතල ක්‍රියාත්මක කරමින්‌ යම්‌ වාර්තාවක්‌ ඔහු විසින්‌ අවලංගු\nකරනු ලබන අවස්ථාවක දී හැර, ඒ වාර්තාවේ නිශ්චිතව සඳහන්‌\nකර ඇති විස්තර රෙජිස්ට්‍රාර්වරයකු විසින්‌ උප්පැන්න සහ මරණ\nලියාපදිංචි කිරීමේ පනත යටතේ පවත්වාගෙන යන මරණ\nලේඛනයෙහි ඇතුළත්‌ කර ඒ තැනැත්තා සඳහා මරණ සහතිකයක්‌\nනිකුත්‌ කරන ලෙස, නිසි රෙජිස්ට්‍රාර්වරයකුට විධාන කරමින්‌\nරෙජිස්ට්‍රාර්‌ ජනරාල්වරයා විසින්‌ නියමයක්‌ කළ යුතු ය.\n\n(3) උප්පැන්න සහ මරණ ලියාපදිංචි කිරීමේ පනත යටතේ තමා\nවිසින්‌ පවත්වාගෙන යනු ලබන මරණ ලේඛනයෙහි අදාළ මරණය\nසම්බන්ධයෙන්‌ වූ විස්තර ඇතුළත්‌ කර ඒ තැනැත්තා සඳහා මරණ\nසහතිකයක්‌ නිකුත්‌ කරන ලෙස විධාන කරමින්‌ (2) චන උපවගන්තිය\nයටතේ වූ නියමයක්‌ රෙජිස්ට්‍රාර්වරයකුට ලැබුණ විට, ඒ\nරෙජිස්ට්‍රාර්වරයා විසින්‌ ඒ විස්තර ඒ ලේඛනයෙහි වහා ම ඇතුළත්‌\nකොට ලේඛනයෙහි නියම ස්ථානයෙහි තම අත්සන යොදා මරණ\nසහතිකය නිකුත්‌ කළ යුතු ය.\n\n(4) රෙජිස්ට්‍රාර්‌ ජනරාල්වරයා විසින්‌ (2) වචන උපවගන්තිය යටතේ\nකරනු ලැබූ ලිඛිත නියමය අදාළ ලියාපදිංචි කිරීමේ සටහනේ\nඅනුපිටපතට ඇමිණිය යුතු අතර රෙජිස්ට්‍රාර ජනරාල්වරයාගේ භාරයේ\nඔහුගේ කාර්යාලයේ තබා ගැනීම සඳහා ඔහු වෙත යැවීම පිණිස,\nඑකී නියමය අමුණන ලද අනුපිටපත රෛජිස්ට්‍රාර්වරයා විසින්‌ නිසි\nදිස්ත්‍රික්‌ රෙජිස්ට්‍රාර්වරයා වෙත යැවිය යුතු ය.\n\n7. මේ පනතේ 6 වන වගන්තිය යටතේ, තමාට මරණ සහතිකයක්‌\nනිකුත්‌ කිරීම ප්‍රතික්ෂේප කරමින්‌ දිස්ත්‍රික්‌ රෙජිස්ට්‍රාර්වරයකු විසින්‌\nකරන ලද තීරණයකින්‌ අතෘප්තියට පත්‌ යම්‌ ඉල්ලුම්කරුවකු විසින්‌\nහෝ මරණ සහතිකයක්‌ නිකුත්‌ කිරීමට විරුද්ධව මේ පනතේ 5 වන\nවගන්තිය යටතේ තම විරෝධතා ඉදිරිපත්‌ කර තිබිය දී එකී සහතිකය\nනිකුත්‌ කිරීමට දිස්ත්‍රික්‌ රෙජිස්ට්‍රාරවරයා ගත්‌ තීරණයකින්‌ අතෘප්තියට\nපත්‌ යම්‌ තැනැත්තකු විසින්‌, අවස්ථාවෝචිත පරිදි, එකී ප්‍රතික්ෂේප\nකිරීමට හෝ සහතිකය නිකුත්‌ කිරීමට විරැද්ධව අභියාචනයක්‌,\nඅවස්ථාවොෝචිත පරිදි, එම ප්‍රතික්ෂේප කිරීම හෝ සහතිකය නිකුත්‌\nකිරීම පිළිබඳව වූ දැන්වීමේ දින සිට මාසයක්‌ ඇතුළත දී රෙජිස්ට්‍රාර්‌\nජනරාල්වරයාට ඉදිරිපත්‌ කරනු ලැබිය හැකි ය. ඉදිරිපත්‌ කර ඇති\nකරුණු රෙජිස්ට්‍රාර්‌ ජනරාල්වරයා විසින්‌ සමාලෝචනය කිරීමෙන්‌\nපසු, අවස්ථාවෝචිත පරිදි, දිස්ත්‍රික්‌ රෙජිස්ට්‍රාර්වරයාගේ තීරණය\n\n2010 අංක 19 දරන මරණ ලියාපදිංචි කිරීමෙ 5\n(තාවකාලික විධිවිධානා පනත\n\nස්ථිර කිරීම හෝ 6 වන වගන්තිය යටතේ සහතිකයක්‌ නිකුත්‌ කරන\nලෙස ඒ දිස්ත්‍රික්‌ රෙජිස්ට්‍රාරවරයාට විධාන කිරීම හෝ 6 වන වගන්තිය\nයටතේ දිස්ත්‍රික්‌ රෙජිස්ට්‍රාර්වරයා විසින්‌ නිකුත්‌ කරන ලද වාර්තාව\nප්‍රතික්ෂේප කිරීම හෝ රෙජිස්ට්‍රාර්‌ ජනරාල්වරයා විසින්‌ කරනු ලැබිය\nහැකි ය.\n\n8. (1) (393 වන අධිකාරය වූ) පරීක්ෂණ කොමිෂන්‌ සභා පනත\nයටතේ පත්‌ කරනු ලබන කොමිෂන්‌ සභාවක්‌ විසින්‌ හෝ ජාතික\nරාජ්‍ය සභාවේ 1978 අංක 7 දරන විශේෂ ජනාධිපති කොමිෂන්‌ සභා\nපනත යටතේ පිහිටුවන ලද විශේෂ ජනාධිපති පරීක්ෂණ කොමිෂන්‌\nසභාවක්‌ විසින්‌, යම්‌ තැනැත්තකු අතුරුදහන්‌ වී ඇති බවට නැතහොත්‌\nසොයාගත නොහැකි බවට තොරතුරු අනාවරණය කරගනු ලැබූ\nඅවස්ථාවක දී, උප්පැන්න සහ මරණ ලියාපදිංචි කිරීමේ පනත\nයටතේ ඒ තැනැත්තාගේ මරණය ලියාපදිංචි කරන ලෙස සහ ඒ\nතැනැත්තාගේ මරණ සහතිකය තමා වෙත නිකුත්‌ කරන ලෙස\nඉල්ලීමක්‌, මේ පනතේ උපලේඛනයේ දක්වා ඇති ආකෘති පත්‍රයට\nසාරානුකූලව, ඒ තැනැත්තාගේ ළඟ ම ඥාතියා විසින්‌ රෙජිස්ට්‍රාර්‌\nජනරාල්වරයා වෙත හෝ ඒ තැනැත්තා අන්තිමට පදිංචිව සිටි හෝ\nඔහුගේ ස්ථිර වාසස්ථානය පිහිටි දිස්ත්‍රික්කයේ උප්පැන්න සහ මරණ\nපිළිබඳ දිස්ත්‍රික්‌ රෙජිස්ට්‍රාර්වරයා වෙත ඉදිරිපත්‌ කළ හැකි ය. එවැනි\nසෑම ඉල්ලීමක්‌ සමඟ ම, එකී ඉල්ලුම්කරු විසින්‌ 3 වන වගන්තිය\nප්‍රකාර දෙනු ලබන දිවුරැම්‌ ප්‍රකාශයක්‌ සහ අවස්ථාවොචිත පරිදි, ඒ\nතැනැත්තාට අදාළව පරීක්ෂණ කොමිෂන්‌ සභාව හෝ විශේෂ\nජනාධිපති පරීක්ෂණ කොමිෂන්‌ සභාව අනාවරණය කරගත්‌\nකරුණුවල සහතික කළ පිටපතක්‌ ද අමුණා තිබිය යුතු ය.\n\n(2) දිස්ත්‍රික්‌ රෙජිස්ට්‍රාර්වරයා වෙත (1) වන උපවගන්තිය යටතේ\nවූ ඉල්ලීමක්‌ ලැබුණු විට, මේ පනතේ පෙරාතුව වූ විධිවිධානවල\nපටහැනිව කුමක්‌ සඳහන්ව තිබුණ ද, ඉල්ලුම්‌ පත්‍රයෙන්‌ සහ ඊට\nඅමුණා තිබුණු දිවුරුම්‌ ප්‍රකාශයෙන්‌ හා අනාවරණය කරගත්‌\nකරුණුවලින්‌ නිසැකව ම දැන ගැනීමට තමාට හැකි වූ ද, උප්පැන්න\nසහ මරණ ලියාපදිංචි කිරීමේ පනත යටතේ ඒ මරණය ලියාපදිංචි\nකිරීමට අවශ්‍ය වන්නා වූ ද, විස්තර සඳහන්‌ කරමින්‌ තම අත්සන\nයටතේ වූ වාර්තාවක, එකී දිස්ත්‍රික්‌ රෙජිස්ට්‍රාර්වරයා විසින්‌ වහා ම\nරෙජිස්ට්‍රාර්‌ ජනරාල්වරයා වෙත යැවිය යුතු ය.\n\nපරීක්ෂණ\nකොමිෂන්‌ සභාවක්‌\nහෝ විශේෂ\nජනාධිපති\nපරීක්ෂණ\nකොමිෂන්‌ සභාවක්‌\nවිසින්‌ අනාවරණය\nකරගත්‌ තොරතුරු\nඅදාළ වන\nතැනැත්තන්ගේ\nමරණය ලියාපදිංචි\nකිරීමට අදාළ\nවිශේෂ කාර්ය\nපටිපාටිය.\n\n*“ජාතික\nව්‍යසනපාත්‍ර\nප්‍රදේශ” රෙජිස්ට්‍රාර්‌\nජනරාල්වරයා\nවිසින්‌ ප්‍රකාශයට\nපත්‌ කළ හැකි බව.\n\n6 2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පපනත\n\n(3) රෙජිස්ට්‍රාර්‌ ජනරාල්වරයා වෙත (2) වන උපවගන්තිය යටතේ\nවූ වාර්තාවක්‌ ලැබුණු විට, එකී වාර්තාවේ නිශ්චිතව සඳහන්‌ විස්තර,\nනිසි රෙජිස්ට්‍රාර්වරයා විසින්‌ උප්පැන්න සහ මරණ ලියාපදිංචි කිරීමේ\nපනත යටතේ පවත්වාගෙන යනු ලබන මරණ ලියාපදිංචි කිරීමේ\nලේඛනයේ ලියාපදිංචි කර ඒ තැනැත්තා සම්බන්ධයෙන්‌ මරණ\nසහතිකයක්‌ නිකුත්‌ කරන ලෙස ඒ රෙජිස්ට්‍රාරවරයාට විධාන කෙරෙන\nනියමයක්‌ රෙජිස්ට්‍රාර්‌ ජනරාල්වරයා විසින්‌ කළ යුතු ය.\n\n(4) උප්පැන්න සහ මරණ ලියාපදිංචි කිරීමේ පනත යටතේ පවත්වා\nගෙන යනු ලබන ලේඛනයේ එකී මරණයට අදාළ විස්තර ඇතුළත්‌\nකරන ලෙස විධාන කරමින්‌ (3) වන උපවගන්තිය යටතේ නියමයක්‌\nරෙජිස්ට්‍රාර්වරයාට ලැබුණ විට, ඒ රෙජිස්ට්‍රාර්වරයා විසින්‌ වහා ම\nඑම විස්තර එම ලේඛනයේ ඇතුළත්‌ කොට නිසි ස්ථානයේ අත්සන්‌\nකළ යුතු ය.\n\n(5) රෙජිස්ට්‍රාර්‌ ජනරාල්වරයා විසින්‌ (3) වන උපවගන්තිය යටතේ\nකරනු ලැබූ ලිඛිත නියමය අදාළ ලියාපදිංචි කිරීමේ සටහනේ\nඅනුපිටපතට ඇමිණිය යුතු අතර, එය රෙජිස්ට්‍රාර ජනරාල්වරයාගේ\nභාරයේ ඔහුගේ කාර්යාලයේ තබා ගැනීම සඳහා ඔහු වෙත යැවීම\nපිණිස, එකී නියමය අමුණන ලද අනුපිටපත රෙජිස්ට්‍රාර්වරයා විසින්‌\nනිසි දිස්ත්‍රික්‌ රෙජිස්ට්‍රාර්වරයා වෙත යැවිය යුතු ය.\n\n(6) (1) වන උපවගන්තිය යටතේ වූ ඉල්ලීමක්‌ රෙජිස්ට්‍රාර්‌\nජනරාල්වරයා වෙත කර ඇති අවස්ථාවක, (2) වන හා (5) වන\nඋපවගන්තිවල දිස්ත්‍රික්‌ රෙජිස්ට්‍රාර්වරයා සම්බන්ධයෙන්‌ කර ඇති\nසඳහන්‌ කිරීමක්‌ පිළිබඳ විධිවිධාන, අවශ්‍ය වෙනස්‌ කිරීම්‌ සහිතව,\nරෙජිස්ට්‍රාර්‌ ජනරාල්වරයා සම්බන්ධයෙන්‌ කර ඇති සඳහනක්‌ ලෙස\n\nඅදාළ විය යුතු ය.\n11 වන කොටස\n\nස්වාභාවික ව්‍යසන හෝ විපත්ති හේතුවෙන්‌ අතුරුදහන්‌ වී ඇති\nතැනැත්තන්ගේ මරණ ලියාපදිංචි කිරීම\n\n9. මුළු ශ්‍රී ලංකාවට ම හෝ ශ්‍රී ලංකාවේ ඇතැම්‌ ප්‍රදේශවලට\nහෝ ජීවිත හානි හෝ දේපළ හානි සිදු කර ජාතික මට්ටමෙන්‌\nබැරෑරුම්‌ විපාක ඇති කළ ස්වාභාවික ව්‍යසනයක්‌ හෝ විපත්තියක්‌\nශ්‍රී ලංකාව තුළ සිදු වී ඇත්තා වූ ද, ඒ ව්‍යසනයේ හෝ විපත්තියේ\nප්‍රතිඵලයක්‌ ලෙස මරණයට පත්‌ වූ තැනැත්තන්ගේ මරණ සිදු වූ\nඅවස්ථාවේ ස්වභාවය හේතුවෙන්‌ ඒ තැනැත්තන්ගේ මරණ ලියාපදිංචි\n\n2010 අංක 19 දරන මරණ ලියාපදිංචි කිරීමෙ 7\n(තාවකාලික විධිවිධානා පනත\n\nකිරීමෙ දී උප්පැන්න හා මරණ ලියාපදිංචි කිරීමේ පනතේ විධිවිධාන\nඅදාළ කර ගැනීම ප්‍රායෝග්ක නොවන්නා වූ ද අවස්ථාවක දී, එම ස්වාභාවික\nව්‍යසනය හෝ විපත්තිය සිදු වී තිබෙන බව සනාථ කර ගැනීමෙන්‌ පසු,\nරෙජිස්ට්‍රාර්‌ ජනරාල්වරයා විසින්‌, අවස්ථාවෝචිත පරිදි, ඒ වරසනයට හෝ\nවිපත්තියට ගොදුරු වූ කවර හෝ පරිපාලන දිස්ත්‍රික්කයක්‌, ප්‍රාදේශීය ලේකම්‌\nකොට්ඨාසයක්‌ හෝ ග්‍රාම නිලධාරී කොට්ඨාසයක්‌, “ජාතික ව්‍යසන පාත්‍ර\nප්‍රදේශයක්‌ ” බවට ප්‍රකාශයට පත්‌ කරනු ලැබිය හැකි ය.\n\n10. (1) (අ) 9 වන වගන්තිය යටතේ ජාතික ව්‍යසන පාත්‍ර\nප්‍රදේශයක්‌ බවට ප්‍රකාශයට පත්‌ කරනු ලැබූ\nප්‍රදේශයක්‌ තුළ වාසය කළ ; හෝ\n\n(ආ) වෙනත්‌ යම්‌ ප්‍රදේශයක වාසය කරමින්‌ සිටියා වූ ද,\nඑහෙත්‌ ඒ ව්‍යසනය හෝ විපත්තිය සිදු වූ අවස්ථාවේ\nදී, 9 වන වගන්තිය යටතේ ජාතික ව්‍යසන පාත්‍ර\nප්‍රදෝශයක ලෙස ප්‍රකාශයට පත්‌ කළ යම්‌\nප්‍රදේශයකට ගොස්‌ සිටි බව හෝ ඒ ප්‍රදේශයක්‌\nඇතුළත සිටි බව දන්නා වූ ද,\n\nයම්‌ තැනැත්තකු හෝ තැනැත්තන්‌, ඒ ව්‍යසනයෙන්‌ හෝ විපත්තියෙන්‌\nපසුව සොයාගත නොහැකිව තිබෙන සහ ඒ ව්‍යසනයේ හෝ\nවිපත්තියේ ප්‍රතිඵලයක්‌ වශයෙන්‌ සත්‍ය වශයෙන්‌ අතුරුදහන්‌ වී තිබෙන\nඅවස්ථාවක, ඒ තැනැත්තාගේ හෝ තැනැත්තන්ගේ ළඟම ඥාතියකු\nහෝ ඒ තැනැත්තාගේ හෝ තැනැත්තන්ගේ පවුලේ කිසිම සාමාජිකයකු\nඑම ව්‍යසනයෙන්‌ දිවි ගලවාගෙන නොමැති විටක ඒ තැනැත්තා\nහෝ තැනැත්තන්‌ පිළිබඳව දැනීමක්‌ ඇති යම්‌ තැනැත්තකු විසින්‌,\nපළමු කී තැනැත්තා හෝ තැනැත්තන්‌ මියගොස්‌ ඇති බව තරයේ\nවිශ්වාස කරනු ලබන්නේ නම්‌, ඒ තැනැත්තාගේ හෝ තැනැත්තන්ගේ\nමරණ, මෙහි මින්‌ මතු විධිවිධාන සලස්වා ඇති ආකාරයෙන්‌\nඋප්පැන්න සහ මරණ ලියාපදිංචි කිරීමේ පනත යටතේ ලියාපදිංචි\nකරවා ගැනීම පිණිස සහ ඒ තැනැත්තා හෝ තැනැත්තන්ගේ මරණ\nසම්බන්ධයෙන්‌ මරණ සහතිකයක්‌ හෝ මරණ සහතික තමා වෙත\nනිකුත්‌ කරවා ගැනීම පිණිස, ඉල්ලීමක්‌ කරනු ලැබිය හැකි ය.\n\n(2) ඒ සෑම ඉල්ලීමක්‌ ම, මරණය ලියාපදිංචි කිරීමට ඉල්ලා\nසිටින්නේ යම්‌ තැනැත්තකුගේ ද, ඒ තැනැත්තා පුරුද්දක්‌ වශයෙන්‌\nවාසය කළ ප්‍රදේශයේ ග්‍රාම නිලධාර්‌ වෙත ඉදිරිපත්‌ කළ යුතු ය.\n\nයම්‌ ස්වාභාවික\nව්‍යසනයක්‌ හෝ\nවිපත්තියක්‌\nහේතුවෙන්‌\nඅතුරුදහන්‌ වූ\nතැනැත්තන්‌\nසම්බන්ධයෙන්‌\nමරණ සහතික\nඉල්ලුම්‌ කළ\nහැක්කේ කා විසින්‌\nද යන වග සහ ඊට\nඅදාළ කාර්ය\nපටිපාටිය.\n\n8 2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පපනත\n\n(3) ඒ සෑම ඉල්ලීමක්‌ ම, කවර වූ හෝ ආකෘතියකින්‌ සහ හැකි\nසෑම අවස්ථාවක දී ම, මෙහි උපලේඛනයේ දැක්වෙන තොරතුරු\nඅතරින්‌ යටත්‌ පිරිසෙයින්‌ සමහරක්‌ හෝ අන්තර්ගතව ඉදිරිපත්‌ කළ\nයුතු අතර, ඒ තොරතුරු ප්‍රායෝගිකව හැකිතාක්‌ ප්‍රමාණයට,\nලියාපදිංචි කිරීමට අපේක්ෂිත මරණය යම්‌ තැනැත්තකුගේ ද, ඒ\nතැනැත්තාගේ විස්තරයක්‌ විය යුතු ය. එම කරුණු තහවුරු කරන\nදිවුරුම්‌ ප්‍රකාශයක්‌ ඒ සෑම ඉල්ලීමක්‌ සමග ම ඉදිරිපත්‌ කළ යුතු ය.\nඒ ඉල්ලීම ලැබුණු කල්හි ග්‍රාම නිලධාරී විසින්‌ ඔහුට අවශ්‍ය යයි\nහැඟී යන පරීක්ෂණයකින්‌ පසුව එම ඉල්ලුම්‌ පත්‍රය නිර්දේශ කර\nහැකිතාක්‌ ඉක්මනින්‌ එය එහි ප්‍රකාශිත කරුණු පිළිබඳව ඔහුගේ\nඋපරිම දැනීමේ ප්‍රමාණයට නිරවද්‍යතාව සහතික කරන වාර්තාවක්‌\nද සමග, ඒ ඉල්ලීම ඔහුගේ ග්‍රාම නිලධාරී කොට්ඨාසය පිහිටා\nතිබෙන ප්‍රාදේශීය ලේකම්‌ කොට්ඨාසයේ ප්‍රාදේශීය ලේකම්වරයා\nවෙත ඉදිරිපත්‌ කළ යුතු ය. ප්‍රාදේශීය ලේකම්වරයා ඒ සෑම ඉල්ලීමක්‌\nම පිටසන්‌ කර රෙජිස්ට්‍රාර්‌ ජනරාල්වරයා වෙත ඉදිරිපත්‌ කළ යුතු ය.\n\n(4) (3) වන උපවගන්තියේ විධිවිධාන ප්‍රකාරව යථා පරිදි නිර්දේශ\nකරන ලද සහ පිටසන්‌ කරන ලද (2) වන උපවගන්තිය යටතේ වූ\nඉල්ලීමක්‌ ලැබුණු විට, රෙජිස්ට්‍රාර්‌ ජනරාල්වරයා විසින්‌ නිසි\nරෙජිස්ට්‍රාර්වරයා වෙත ඔහු විසින්‌ උප්පැන්න සහ මරණ ලියාපදිංචි\nකිරීමේ පනත යටතේ පවත්වා ගෙන යන මරණ ලේඛනයෙහි, ඒ\nඉල්ලීමෙහි නිශ්චිතව සඳහන්‌ විස්තර ලියාපදිංචි කරන ලෙස සහ\nඉල්ලීම අදාළ වන ඒ තැනැත්තා වෙනුවෙන්‌ මරණ සහතිකයක්‌\nනිකුත්‌ කරන ලෙස විධාන කරන නියමයක්‌ කරනු ලැබිය යුතු ය.\n\n(5) උප්පැන්න සහ මරණ ලියාපදිංචි කිරීමේ පනත යටතේ තමා\nවිසින්‌ පවත්වා ගෙන යනු ලබන මරණ ලේඛනයෙහි අදාළ මරණය\nසම්බන්ධයෙන්‌ වූ විස්තර ඇතුළත්‌ කරන ලෙස විධාන කරන (4)\nවන උපවගන්තිය යටතේ වූ නියමයක්‌ රෙජිස්ට්‍රාර්වරයා වෙත ලැබුණු\nවිට ඒ රෙජිස්ට්‍රාර්වරයා විසින්‌ එම විස්තර එම ලේඛනයෙහි වහා ම\nඇතුළත්‌ කර ලේඛනයේ නිසි ස්ථානයෙහි තම අත්සන යෙදිය\n\nයුතු ය.\n\n(6) රෙජිස්ට්‍රාර්‌ ජනරාල්වරයා විසින්‌ (4) වන උපවගන්තිය යටතේ\nකරනු ලැබූ ලිඛිත නියමය, අදාළ ලියාපදිංචි කිරීමේ සටහනේ\nඅනුපිටපතට ඇමිණිය යුතු අතර, රෙජිස්ට්‍රාර්‌ ජනරාල්වරයාගේ\nභාරයේ රෙජිස්ට්‍රාර්‌ ජනරාල්වරයාගේ කාර්යාලයේ තබා ගැනීම\nසඳහා ඔහු වෙත යැවීම පිණිස, රෙජිස්ට්‍රාර්වරයා විසින්‌ ඒ අනුපිටපත\nසමඟ නියමය නිසි දිස්ත්‍රික්‌ රෙජිස්ට්‍රාර්වරයා වෙත යැවිය\n\nයුතු ය.\n\n2010 අංක 19 දරන මරණ ලියාපදිංචි කිරීමෙ 9\n(තාවකාලික විධිවිධානා පනත\n\n(7) (1) වන උපවගන්තිය යටතේ වූ ඉල්ලීම රෙජිස්ට්‍රාර්‌\nජනරාල්වරයා වෙත කෙලින්‌ ම යවනු ලැබූ අවස්ථාවක, (2) වන\nඋපවගන්තියේ සිට (6) වන උපවගන්තිය දක්වා වූ උපවගන්තිවල\nවිධිවිධානවල දිස්ත්‍රික්‌ රෙජිස්ට්‍රාර්වරයා පිළිබඳව ඇති සඳහන්‌ කිරීම්‌\nරෙජිස්ට්‍රාර්‌ ජනරාල්වරයා පිළිබඳ සඳහන්‌ කිරීම්‌ සේ, අවශ්‍ය වෙනස්‌\nකිරීම්‌ සහිතව, අදාළ විය යුතු ය.\n\n11. වෙනත්‌ රාජ්‍යයක ජාතිකයකු ශ්‍රී ලංකාවට පැමිණ සිටි\nබවට ද, 9 වන වගන්තිය ප්‍රකාරව ජාතික ව්‍යසන පාත්‍ර ප්‍රදේශයක්‌\nලෙස ප්‍රකාශිත ප්‍රදේශයක තාවකාලිකව පදිංචිව සිටි බවට ද, ප්‍රස්තුත\nස්වාභාවික ව්‍යසනයේ හෝ විපත්තියේ ප්‍රතිඵලයක්‌ ලෙස ඒ\nතැතැත්තා මරණයට පත්‌ වී තිබෙන බවට ද පෙන්නුම්‌ කෙරෙන\nසාක්ෂි ඇති අවස්ථාවක, ඒ තැනැත්තා සම්බන්ධයෙන්‌ මරණ\nසහතිකයක්‌ තමා වෙත නිකුත්‌ කරවා ගැනීම පිණිස, එකී කරුණු\nපිළිබඳව දැනීමක්‌ ඇති යම්‌ තැනැත්තකු විසින්‌ ඉල්ලුම්‌ කරනු ලැබිය\nහැකි ය. ඒ සැම ඉල්ලුම්‌ පත්‍රයක්‌ ම මරණයට පත්‌ තැනැත්තා\nපුරවැසියකුව සිටි රට වෙනුවෙන්‌ ශ්‍රී ලංකාවේ සිටින නියෝජිතයා\nවිසින්‌ සහතික කර ඒ ඉල්ලුම්‌ පත්‍රය කෙලින්‌ ම රෙජිස්ට්‍රාර්‌\nජනරාල්වරයා වෙත ඉදිරිපත්‌ කළ යුතු අතර, ඔහු විසින්‌ වහා ම ඒ\nමරණය ලියාපදිංචි කර ඒ තැනැත්තා වෙනුවෙන්‌ මරණ සහතිකයක්‌\nනිකුත්‌ කිරීමට ක්‍රියා කළ යුතු ය.\n\n111වන කොටස\n\nවිවිධ විධිවිධාන\n\n12. 1988 අංක 10 දරන, සාක්ෂි (සංශෝධන) පනතින්‌ සංශෝධිත\nපරිදි වූ සාක්ෂි ආඥාපනතේ 108 වන වගන්තියේ කවර විධිවිධානයක්‌\nතිබුණ ද, මේ පනතේ මේ කොටසේ විධිවිධාන, මරණයට හේතුව\nවශයෙන්‌ ත්‍රස්තවාදී හෝ රාජ්‍ය විරෝධී ක්‍රියාකාරකම්‌ හෝ ජන\nකැළඹීම්‌ ආරෝපණය කළ හැකි, නැතහොත්‌ 9 වන වගන්තියට\nඅනුකූලව ජාතික ව්‍යසන පාත්‍ර ප්‍රදේශයක්‌ ලෙස ප්‍රකාශයට පත්‌ කළ\nප්‍රදේශයක්‌ ඇතුළත සිදු වී ඇති යම්‌ ස්වාභාවික ව්‍යසනයක්‌ හෝ\nවිපත්තියක්‌ නිසා ප්‍රස්තූත මරණය සිදු වන ලදැයි සැලකිය හැකි,\nකවර හෝ තැනැත්තකුගේ මරණයක්‌ සඳහා මරණ සහතිකයක්‌\nනිකුත්‌ කිරීමකට අදාළ විය යුතු ය.\n\nවිදේශිකයන්ගේ\nමරණ ලියාපදිංචි\nකිරීම.\n\nසාක්ෂි\nආඥාපනතේ\nවිධිවිධාන අදාළ\nනොවන බව.\n\nමියගිය බවට\nලියාපදිංචි කරනු\nලැබූ තැනැත්තකු\nජීවත්ව සිටින බව\nදැනගන්නට\nලැබුණහොත්‌\nඅනුගමනය කළ\nයුතු කාර්ය\nපටිපාටිය.\n\nසැක දුරු කිරීම.\n\n10 2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පපනත\n\n13. (1) මේ පනතේ 2 වන, 8 වන, 10 වන හෝ 11 වන වගන්ති\nයටතේ කරන ලද ඉල්ලීමක්‌ ප්‍රකාරව යම්‌ මරණයක්‌ ලියාපදිංචි කර\nතිබිය දී, මරණය ලියාපදිංචි කරනු ලැබුවේ යම්‌ තැනැත්තකුගේ ද,\nඒ තැනැත්තා ජීවත්ව සිටින බව ඉන්‌ පසුව කිසියම්‌ වේලාවක යම්‌\nතැනැත්තකුට දැනගන්නට ලැබුණහොත්‌. ඔහු විසින්‌ වහා ම ඒ බව\nරෙජිස්ට්‍රාර්‌ ජනරාල්වරයාට දැනුම්‌ දිය යුතු ය.\n\n(2) ඒ තොරතුරු රෙජිස්ට්‍රාර්‌ ජනරාල්වරයාට ලැබුණු විට ඔහු\nවිසින්‌ අදාළ පොලිස්‌ ස්ථානයේ කාර්ය භාර නිලධරයා වෙත ඒ\nතොරතුරු දන්වා යැවිය යුතු අතර, ඒ නිලධරයා විසින්‌ ඒ තොරතුරේ\nසත්‍යතාව විමර්ශනය කොට, තමා වෙත ඒ තොරතුරු දැනුම්‌ දුන්‌\nදිනයේ සිට සති හතරක්‌ ඇතුළත දී රෙජිස්ට්‍රාර්‌ ජනරාල්වරයාට\nවාර්තාවක්‌ ඉදිරිපත්‌ කළ යුතු ය.\n\n(3) (2) වන උපවගන්තිය යටතේ වාර්තාවක්‌ රෙජිස්ට්‍රාර්‌\nජනරාල්වරයාට ලැබුණු විට, අවශ්‍ය යයි ඔහු සලකන යම්‌\nපරීක්ෂණයකින්‌ පසුව, මරණය ලියාපදිංචි කරනු ලැබුවේ යම්‌\nතැනැත්තකුගේ ද, ඒ තැනැත්තා ජීවත්ව සිටින බවට රෙජිස්ට්‍රාර්‌\nජනරාල්වරයා සෑහීමට පත්‌ වුවහොත්‌, ඔහු විසින්‌, තත්කාරණයේ\nඅවස්ථාගත කරුණු අනුව යෝග්‍ය වන පරිදි, උප්පැන්න සහ මරණ\nලියාපදිංචි කිරීමේ පනතේ 52 වන වගන්තිය යටතේ යම්‌ පියවරක්‌\nගැනීම හෝ යම්‌ නියමයක්‌ කිරීම හෝ යම්‌ විධානයක්‌ කිරීම කළ\n\nයුතු ය.\n\n(4) මෙ පනත යටතේ රෙජිස්ට්‍රාර්‌ ජනරාල්වරයා විසින්‌ පවත්වනු\nලබන යම්‌ පරීක්ෂණයක්‌ ආරම්භ කිරීමෙන්‌ පසු එක්‌ මාසයක්‌ ඇතුළත\nදී අවසන්‌ කරනු ලැබිය යුතු අතර, රෙජිස්ට්‍රාර්‌ ජනරාල්වරයා විසින්‌\nඋප්පැන්න සහ මරණ ලියාපදිංචි කිරීමේ පනත යටතේ පවත්වනු\nලබන පරීක්ෂණයකට අදාළව ඒ පනත යටතේ පරීක්ෂණයක කාර්යය\nසඳහා ඔහු විසින්‌ ක්‍රියාත්මක කරනු ලැබිය හැකි සියලු බලතල මේ\nපනත යටතේ පරීක්ෂණයක කාර්යය සඳහා ඔහු විසින්‌ ක්‍රියාත්මක\nකරනු ලැබිය හැකි ය.\n\n14. (අ) 1 වන වගන්තියේ (1) වන උපවගන්තියේ නිශ්චිතව\nසඳහන්‌ කාල සීමාව ඉතුත්‌ වීම මත, මේ පනත\nක්‍රියාත්මක වීම අවසන්‌ වී ඇත්නම්‌ සහ මේ පනත\nක්‍රියාත්මක වන කාල සීමාව දීර්ඝ කිරීම සඳහා 1 වන\nවගන්තියේ (2) වන උපවගන්තිය යටතේ නියමයක්‌ කර\nනොමැති නම්‌ ; සහ\n\n2010 අංක 19 දරන මරණ ලියාපදිංචි කිරීමෙ 11\n(තාවකාලික විධිවිධානා පනත\n\n(ආ) මේ පනත ක්‍රියාත්මකව පවතින කාල සීමාව ඉකුත්‌ වීමට\nපෙරාතුව, 2 වන, 8 වන, 10 වන සහ 11 වන වගන්තිවල\nවිධිවිධාන ප්‍රකාරව තැතැත්තකු මරණයට පත්‌ වී ඇති\nබවට වාර්තා කරනු ලැබ, ඒ තැනැත්තාට අදාළව මරණ\nසහතිකයක්‌ නිකුත්‌ කරවා ගැනීම සඳහා ඉල්ලීමක්‌\nඉදිරිපත්‌ කර තිබේ නම්‌,\n\nරෙජිස්ට්‍රාර්‌ ජනරාල්වරයා විසින්‌ මේ පනතේ |] වන කොටසේ සහ\n11 වන කොටසේ විධිවිධාන ප්‍රකාර ඒ තැනැත්තාගේ මරණය\nලියාපදිංචි කිරීම පිළිබඳ කටයුතු සිදු කර, ඒ තැනැත්තා\nසම්බන්ධයෙන්‌ මරණ සහතිකයක්‌ නිකුත්‌ කළ යුතු බව, සැක දුරු\nකිරීම සඳහා මෙයින්‌ ප්‍රකාශ කරනු ලැබේ.\n\n15. (අ) මේ පනත යටතේ තමා විසින්‌ කරන ලද ඉල්ලීමක\nදැන දැන ම අසත්‍ය ප්‍රකාශයක්‌ කරන්නා වූ හෝ මේ\nපනත යටතේ අසත්‍ය තොරතුරක්‌ සපයන්නා වූ ; හෝ\n\n(ආ) මේ පනත යටතේ කරන ලද ඉල්ලීමක්‌ ප්‍රකාර මරණය\nලියාපදිංචි කරනු ලැබ තිබෙන යම්‌ තැනැත්තකු ජීවත්ව\nසිටින බව දැනගෙන, ඒ තොරතුරු රෙජිස්ට්‍රාර්‌\nජනරාල්වරයා වෙත සැපයීම පැහැර හරින්නා වූ ; හෝ\n\n(ඇ) උප්පැන්න සහ මරණ ලියාපදිංචි කිරීමේ පනත යටතේ\nනිකුත්‌ කරන ලද මරණ සහතිකයක්‌, ඒ සහතිකයේ\nසඳහන්‌ වන තැනැත්තා ජීවත්ව සිටින බව දැන දැන\nහෝ ඒ බව විශ්වාස කිරීමට හේතු තිබිය දී වංක සිතින්‌\nහෝ ප්‍රොඩාකාර්‌ ලෙස භාවිත කරන්නා වූ,\n\nයම්‌ තැනැත්තකු මේ පනත යටතේ වරදකට වරදකරු වන අතර,\nමහාධිකරණය විසින්‌ පවත්වනු ලබන නඩු විභාගයකින්‌ පසු වරදකරු\nකරනු ලැබූ විට අවුරුදු පහකට නොවැඩි වූ කාලයකට\nබන්ධනාගාරගත කිරීමෙන්‌ ඔහුට දඬුවම්‌ කරනු ලැබිය යුතු ය.\n\n16. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය බල\nපැවැත්විය යුතු ය.\n\nවැරදි.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nඅර්ථ නිරූපණය.\n\n12 2010 අංක 19 දරන මරණ ලියාපදිංචි කිරීමෙ\n(තාවකාලික විධිවිධානා පපනත\n\n17. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස\nමේ පනතෙහි\n\n“නිසි දිස්ත්‍රික්‌ රෙජිස්ට්‍රාර්වරයා,” “නිසි රෙජිස්ට්‍රාර්වරයා” සහ\n“දිස්ත්‍රික්කය” යන යෙදුම්වල උප්පැන්න සහ මරණ\nලියාපදිංචි කිරීමේ පනතෙහි ඒවාට පිළිවෙලින්‌ දී ඇති\nඅර්ථය ම ඇත්තේ ය ;\n\n“උප්පැන්න සහ මරණ ලියාපදිංචි කිරීමේ පනත” යන්නෙන්‌\n(110 වන අධිකාරය වූ) උප්පැන්න සහ මරණ ලියාපදිංචි\nකිරීමේ පනත අදහස්‌ වේ ;\n\n**උිස්ත්‍රික්‌ රෙජිස්ට්‍රාර්වරයා” යන්නෙන්‌, උප්පැන්න සහ මරණ\nලියාපදිංචි කිරීමේ පනත යටතේ පත්‌ කර ඇති උප්පැන්න\nසහ මරණ දිස්ත්‍රික්‌ රෙජිස්ට්‍රාර්වරයෙක්‌ අදහස්‌ වේ ;\n\n“රෙජිස්ට්‍රාර්‌ ජනරාල්වරයා” යන්නෙන්‌, උප්පැන්න සහ මරණ\nලියාපදිංචි කිරීමේ පනත යටතේ පත්‌ කරන ලද උප්පැන්න\nසහ මරණ පිළිබඳ රෙජිස්ට්‍රාර්‌ ජනරාල්වරයා අදහස්‌ වන\nඅතර, ඊට අතිරේක රෙජිස්ට්‍රාර්‌ ජනරාල්වරයකු, නියෝජ්‍ය\nරෙජිස්ට්‍රාර්‌ ජනරාල්වරයකු හෝ සහකාර රෙජිස්ට්‍රාර්‌\nජනරාල්වරයකු ද ඇතුළත්‌ වේ.\n\n2010 අංක 19 දරන මරණ ලියාපදිංචි කිරීමෙ 13\n(තාවකාලික විධිවිධානා පනත\n\nඋපලේඛනය [2 වන, 8 වන සහ 10 වන වගන්ති]\n\nඅතුරුදහන්‌ වූ තැනැත්තකුගේ මරණය ලියාපදිංචි කිරීම සඳහා\nඉල්ලුම්‌ පත්‍රය.\n\n1. අතුරුදහන්‌ වූ තැනැත්තාගේ සම්පූර්ණ නම: ...........................\n\n2. ස්ත්‍රී පුරුෂ භාවය සහ ජාතිය: .............................................\n\n4. මරණය සිදු වූ දිනය (ආසන්න වශයෙන්‌) : ...... ........................\n\n5 අන්තිමට පදිංචිව සටියේ යයි දන්නා ස'ථානයෙ\n\nලිපිනය: ............................................................\n6. ස්ථිර පදිංචිය දැරූ ස්ථානය: .............................................\n7. පදවිය හෝ වෘත්තිය: ......................................................\n8 ඉල්ලුම්කරුගේ සම්පූර්ණ නම සහ පදිංචි ස්ථානය: ........................\n9. අතුරුදහන්‌ වූ තැනැත්තාට ඉල්ලුම්කරුගේ ඇති සම්බන්ධතාව: ......\nඉහත කී........................................................... (අතුරුදහන්‌ වූ\nතැනැත්තාගේ නම) අවුරුද්දකට වැඩි කාලයක්‌ අතුරුදහන්ව සිටින බවත්‌,\nඑක්‌ී...................................................... මිය ගොස්‌ ඇති බව මෘ\nතරයේ විශ්වාස කරන බවත...........- --.................................. පදිංචි\n\nඑම නිසා (110 වන අධිකාරය වූ) උප්පැන්න සහ මරණ ලියාපදිංචි කිරීමේ\nපනත යටතේ එම මරණය ලියාපදිංචි කරන ලෙස සහ එම මරණය\nසම්බන්ධයෙන්‌ මරණ සහතිකයක්‌ මෘ වෙත නිකුත්‌ කරන ලෙස මම ඉල්ලා\nසිටිමි.\n\nඉල්ලුම්කරුගේ අත්සන.\n\nදිනය: .........................:-\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nඳිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2010,
  "language": "si"
}