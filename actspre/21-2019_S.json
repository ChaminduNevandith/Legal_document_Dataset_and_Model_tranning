{
  "document_id": "21-2019_S",
  "raw_text": "2019 අංක 21 දරන මුදල්‌ පනත\n\n[සහතිකය සටහන්‌ කළේ 2019 ඔක්තොබර්‌ මස 31 වන දින]\n\nආණ්ඩුවේ නියමය පරිදි මුද්‍රණය කරන ලදී\n2019 නොවැම්බර්‌ මස 01 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළකරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\nකොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.\n\nමිල : රු. 12.00 තැපැල්‌ ගාඝතුව : රු. 15.00\n\nමෙම පනත */%/07/.010011111611195. අ0%/.1]1.- වෙබ්‌ අඩවියෙන්‌ බාගත කළ හැක.\n\n2019 අංක 21 දරන මුදල්‌ පනත\n[සහතිකය සටහන්‌ කළේ 2019 ඔක්තෝබර්‌ මස 31 වන දින]\nඑල්‌.ඩී.-ඕ. 15/2019\n\n2018 අංක 35 දරන මුදල්‌ පනත සංශෝධනය කිරීම පිණිස ද;\nවිදේශීය වාණිජ ගනුඳෙනු අය බද්දක්‌ පැනවීම සඳහා විධිවිධාන\nසැලැස්වීම පිණිස ද; ඊට සමබන්ධ හා ආනුෂංගික කරුණු සඳහා\nවිධිවිධාන සැලැස්වීම පිණිස ද වූ පනතකි\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබෙ:~_~\n\n1. මේ පනත 2019 අංක 21 දරන මුදල්‌ පනත යනුවෙන්‌\nහඳුන්වනු ලැබේ.\n\n1වන කොටස\n\n2018 අංක 35 දරන මුදල්‌ පනතේ \"11 වන කොටස\nසංශෝධනය කිරීම\n\n2. 2018 අංක 35 දරන මුදල්‌ පනතේ 23 වන වගන්තිය එහි\n“නිශ්චිතව සඳහන්‌ කරන ලද මෝටර්‌ වාහනය” යන යෙදුමේ අර්ථ\nනිරූපණය වෙනුවට පහත දුක්වෙන අර්ථ නිරුපණය ආදේශ\nකිරීමෙන්‌ මෙයින්‌ සංශෝධනය කරනු ලැබේ:\n\n*“* “නිශ්චිතව සඳහන්‌ කරන ලද මෝටර්‌ වාහනය” යන්නෙන්‌-\n\n(අ) පළමු ලියාපදිංචිය 2019 නොවැම්බර්‌ මස 1 වන දිනට\nපෙරාතුව, එළඹෙන වාහනයකට අදාළව, එකලස්‌ කරන\nලද හෝ එකලස්‌ නොකරන ලද සිලින්ඩර්‌ ධාරිතාව\n2300 සී.සී. ඉක්මවන ඩීසල්‌ මොටර්‌ වාහනයක්‌ හෝ\nසිලින්ඩර්‌ ධාරිතාව 1800 සී.සී. ඉක්මවන පෙට්‍රල්‌ මෝටර්‌\nවාහනයක්‌ හෙ එන්ජිමෙහි බලය කි.වො. 200\nඉක්මවන විදුලි බලයෙන්‌ ක්‍රියාකරන වාහනයක්‌\nඅදහස්‌ වේ. නමුත්‌ සිලින්ඩර්‌ ධාරිතාව 2200 සී.සී.\nනොඉක්මවන ද්විත්ව කාර්ය පෙටුල්‌ මෝටර්‌\nවාහනයක, ද්විත්ව කාර්ය විදුලි බලයෙන්‌ ක්‍රියාකරන\nමෝටර්‌ වාහනයක්‌, වෑන්‌ රථයක්‌, තනි කැබ්‌ රථයක්‌\nහෝ වැගන්‌ රථයක්‌ ඊට ඇතුළත්‌ නොවිය යුතු ය;\n\nලුහුඬු නාමය.\n\n2018 අංක 35 දරන\nපනතේ 23 වන\nවගන්තිය\nසංශෝධනය\nකිරීම.\n\n2 2019 අංක 21 දරන මුදල්‌ පනත\n\n(ආ) පළමු ලියාපදිංචිය 2019 නොවැම්බර්‌ මස 1 වන දින\nහෝ එදිනට පසුව, එළඹෙන වාහනයකට අදාළව, යම්‌\nඑකලස්‌ කරන ලද හෝ එකලස්‌ නොකරන ලද මෝටර්‌\nවාහනයක්‌ අදහස්‌ වේ. නමුත්‌ වෑන්‌ රථයක්‌, තනි කැබ්‌\nරථයක්‌, ද්විත්ව කැබ්‌ රථයක්‌, යතුරු පැදියක්‌, මෝටර්‌\nට්‍රයිසිකලයක්‌, ගිලන්‌ මෝටර්‌ රථයක්‌, අවමංගල මෝටර්‌\nරථයක්‌, ලොරි රථයක්‌, ට්‍රැක්ටරයක්‌, අත්‌ ට්‍රැක්ටරයක්‌,\nට්‍රෙලරයක්‌ හෝ (235 වන අධිකාරය වූ) රේගු ආඥාපනත\nප්‍රකාරව සපයනු ලබන, සුසංගත භාණ්ඩ විස්තරය\nසහ කේතකරණ අංක ක්‍රමය යටතේ හඳුනාගන්නා\nලද භාණ්ඩ ප්‍රවාහනය සඳහා වන යම්‌ මෝටර්‌\nවාහනයක්‌ ඇතුළත්‌ නොවේ.”.\n\n1]වන කොටස\n\n2018 අංක 35 දරන මුදල්‌ පනතේ 201 වන කොටස\nසංශෝධනය කිරීම\n\n2018 අංක 35 3. (මේ කොටසේ මින්‌ මතු “ප්‍රධාන ප්‍රඥප්තිය” යනුවෙන්‌\n\nදරන පනතේ සඳහන්‌ කරනු ලබන) 2018 අංක 35 දරන මුදල්‌ පනතේ 40 වන\n40 වන වගන්තිය\n\nසංශෝධනය වගන්තිය එහි (1) වන උපවගන්තිය ඉවත්‌ කර ඒ වෙනුවට පහත\nකරීම. දුක්වෙන උපවගන්තිය ආදේශ කිරීමෙන්‌ මෙයින්‌ සංශෝධනය කරනු\nලැබෙ:\n\n*(1) (මේ කොටසේ මින්‌ මතු “බද්ද” යනුවෙන්‌\nසඳහන්‌ කරනු ලබන) “කාබන්‌ බද්ද” යනුවෙන්‌\nහඳුන්වනු ලබන බද්දක්‌ 2019 ජනවාරි මස 1 වන\nදිනයෙන්‌ ආරම්භ වී 2019 නොවැම්බර්‌ මස 30 වන\nදිනයෙන්‌ අවසන්‌ වන කාල සීමාව සඳහා මෙහි තුන්වන\nඋපලේඛනයේ නිශ්චිතව දුක්වෙන සෑම මෝටර්‌\nවාහනයක ම ලියාපදිංචි අයිතිකරුගෙන, එම\nඋපලේඛනයේ නිශ්චිතව සඳහන' කර ඇති\nඅනුප්‍රමාණවලින්‌ අය කරනු ලැබිය යුතු ය:\n\nඑසේ වුව ද, මෙම උපවගන්තිය යටතේ ගෙවිය\nයුතු බද්ද, (203 වන අධිකාරය වූ) මෝටර්‌ වාහන පනත\nප්‍රකාරව, 2019 ජනවාරි මස 1 වන දිනයෙන්‌ ආරම්භ\nවී 2019 නොවැම්බර්‌ මස 30 වන දිනයෙන්‌ අවසන්‌\nවන කාලසීමාව තුළ පළමුවරට ලියාපදිංචි කරන\nමෝටර්‌ වාහන සම්බන්ධයෙන්‌ අය කරනු නොලැබිය\n\nයුතු ය.”.\n\n2019 අංක 21 දරන මුදල්‌ පනත 3\n\n4. ප්‍රධාන ප්‍රඥප්තියේ 41 වන වගන්තිය, එහි (1) වන\nඋපවගන්තිය ඉවත්‌ කර ඒ වෙනුවට පහත දෘූක්වෙන අලුත්‌\nඋපවගන්තිය ආදේශ කිරීමෙන්‌ මෙයින්‌ සංශෝධනය කරනු ලැබේ:~_~\n\n*$(1) 40 වන වගන්තියේ (1) වන උපවගන්තිය යටතේ\nගෙවිය යුතු බද්ද යම්‌ අදාළ මෝටර්‌ වාහනයක ලියාපදිංචි\nඅයිතිකරු විසින්‌ වාර්ෂික ලියාපදිංචිය අලුත්‌ කළ යුතු\nදිනයේ දී හෝ එදිනට පෙර, ප්‍රාදේශීය ලේකම්වරයා\nවෙත ගෙවනු ලැබිය යුතු ය.”,\n\n111] වන කොටස\n\n2018 අංක 35 දරන මුදල්‌ පනතේ 201] වන කොටස\n\nසංශෝධනය කිරීම\n\n5. 2018 අංක 35 දරන මුදල්‌ පනතේ 46 වන වගන්තිය ඉවත්‌\nකර ඒ වෙනුවට පහත දුක්වෙන අලුත්‌ වගන්තිය ආදේශ කිරීමෙන්‌\nමෙයින්‌ සංශෝධනය කරනු ලැබේ:-\n\n“පැහැර හරින 46. (1) අය බද්ද හෝ එයින්‌ යම්‌ කොටසක්‌ ගෙවීම\nලද අයබද්ද පැහැර හරිනු ලැබ ඇති විට, ගෙවීම පැහැරහැර ඇති\nඅයකර ගැනීම. දූ. බුද්දේ ප්‍රමාණයට අමතරව, බදු පැහැරහරින්නා\n\nවිසින්‌-\n\n(අ)\n\n(ආ)\n\n44 වන වගන්තිය යටතේ අය බද්ද ගෙවිය\nයුතු දිනයට පසුව එළඹෙන මාසයක්‌ හෝ\nඉන කොටසක කාලසීමාවක්‌ සඳහා\nපැහැරහැර ඇති එකී අය බද්දේ ප්‍රමාණයෙන්‌\nසියයට දහයක අනුප්‍රමාණයකින්‌ ; සහ\n\n(අ) ඡේදයේ නිශ්චිතව සඳහන්‌ කරන\nලද ගෙවීම කළ යුතු දිනයට පසුව එළඹෙන\nමාසයක හෝ ඉන්‌ කොටසක කාලසීමාවක්‌\nසඳහා පැහැරහැර ඇති එකි අය\nබද්ද ප්‍රමාණයෙන සියයට දෙකක\nඅනුප්‍රමාණයකින්‌,\n\nගණනය කරන ලද අධිභාරයක්‌ කොමිෂන්‌ සභාව\nවෙත ගෙවීමට යටත්‌ විය යුතු අතර, කොමිෂන්‌ සභාව\nවිසින්‌ ඒ අධිභාරය එකතු කරනු ලැබිය යුතු ය.\n\nප්‍රධාන\nප්‍රඥප්තියේ 41\nවන වගන්තිය\nසංශෝධනය\nකිරීම.\n\n2018 අංක 35\nදරන පනතේ\n46 වන\nවගන්තිය\nප්‍රතියෝජනය\nකිරීම.\n\n2019 අංක 21 දරන මුදල්‌ පනත\n\n(2) මාස තුනකට වඩා වැඩි කාලසීමාවක්‌ සඳහා\nගෙවීම පැහැරහැර ඇති යම්‌ අය බද්දක්‌, ඒ මත උපචිත\nවූ අධිභාරය ද සමඟ අයකර ගැනීම සඳහා කොමිෂන්‌\nසභාව විසින්‌ මෙහි මින්‌ මතු නිශ්චිතව දක්වා ඇති\nආකාරයට ක්‍රියාමාර්ග ගනු ලැබිය යුතු ය.\n\n(3) දූන්වීම නිකුත්‌ කළ දින සිට සති තුනක කාල\nසීමාවක්‌ තුළ අය බද්ද සහ ඒ මත අධිභාරය ගෙවනු\nලබන්නේ නම්‌ මිස, මේ වගන්තියේ විධිවිධාන ප්‍රකාරව,\nගෙවීම පැහැරහැර ඇති අය බද්ද සහ ඒ මත උපචිත\nවූ අධිභාරයේ මුදල්‌ ප්‍රමාණය අයකර ගැනීම සඳහා\nනඩු කටයුතු ආරම්භ කිරීමට කොමිෂන්‌ සභාව අදහස්‌\nකරන බව බදු පැහැරහරින්නා වෙත දනුම්‌ දෙන\nදුන්වීමක්‌, බදු පැහැරහරින්නා වෙත නිකුත්‌ කිරීමට\nකොමිෂන්‌ සභාව විසින්‌ කටයුතු සලස්වනු ලැබිය\n\n(4) (3) වචන උපවගන්තිය ප්‍රකාරව බදු පැහැරහරින්නා\nවෙත කොමිෂන්‌ සභාව විසින්‌ දාන්වීමක්‌ නිකුත්‌\nකළ නමුත්‌ එකී දූන්වීමේ නිශ්චිතව සඳහන්‌ සති\nතුනක කාලසීමාව ගත වී ඇති වුව ද, ගෙවීම පැහැරහැර\nඇති අය බදු මුදල එයින්‌ උපච්ත වූ අධිභාරය ද\nසමඟ ගෙවනු නොලැබ පවතින විට දී, කොමිෂන්‌\nසභාව විසින්‌, සභාපතිවරයාගේ අත්සන යටතේ. බදු\nපැහැරහරින්නාගේ නම සහ ලිපිනය සහ එසේ නම්‌\nකළ තැනැත්තා මේ වගන්තිය මඟින්‌ නියම කර ඇති\nපරිදි ගෙවීම සිදු කිරීම පැහැරහැර ඇති බව දක්වන\nප්‍රකාශයක්‌ සමඟ ගෙවීම පැහැරහැර ඇති මුළු මුදල්‌\nප්‍රමාණය අඩංගු සහතිකයක්‌ බදු පැහැරහරින්නා පදිංචි\nහෝ ඔහු ව්‍යාපාර කටයුතු සිදු කරනු ලබන අධිකරණ\nකොට්ඨාසයේ අධිකරණ බලය ඇති මහෙස්ත්‍රාත්වරයා\nවෙත නිකුත්‌ කළ යුතු ය. බදු පැහැරහරින්නා සංස්ථාපිත\nමණ්ඩලයක්‌, වෙළෙඳ ව්‍යාපාරයක්‌ හෝ වෙළෙඳ\nව්‍යාපාරයක්‌ නොවන සංස්ථාපිත නොකළ පුද්ගල\nමණ්ඩලයක්‌ වන අවස්ථාවක දී, අදාළ සහතිකයේ, එම\nසංස්ථාපිත මණ්ඩලයේ කළමනාකරණය සහ පාලනය\nකෙරෙහි වගකීමක්‌ ඇති සෑම අධ්‍යක්ෂවරයකුගේ ම\nසහ නිලධරයකුගේ ම හෝ එම වෙළෙඳ ව්‍යාපාරයේ\nසැම හවුල්කරුවකුගේ ම හෝ එම සංස්ථාපිත නොකළ\nපුද්ගල මණ්ඩලයේ කළමනාකරණය සහ පාලනය\nකෙරෙහි වගකීමක්‌ ඇති සෑම නිලධරයකුගේ ම නම්‌\n\nඇතුළත්‌ විය යුතු ය.\n\n2019 අංක 21 දරන මුදල්‌ පනත 5්‌\n\n(5) (4) වන උපවගන්තිය යටතේ නිකුත්‌ කරන ලද\nසහතිකයක්‌ ලැබීමෙන්‌ පසු, මහෙස්ත්‍රාත්වරයා විසින්‌\nනිශ්චිතව සඳහන්‌ කරනු ලබන දිනයක තමා ඉදිරියේ\nපෙනී සිටීමට සහ එකී සහතිකයේ නිශ්චිතව දක්වන\nලද මුදල බදු පැහැරහරින්නාගෙන්‌ අයකර නොගත\nයුත්තේ මන්ද යන්නට හේතු දක්වන ලෙස නියම\nකරමින්‌, එම බදු පැහැරහරින්නා වෙත සිතාසි නිකුත්‌\nකළ යුතු ය. දක්වන ලද හේතුව නොගෙවීම සඳහා වූ\nහේතුව පැහැදිලි කිරීම සඳහා ප්‍රමාණවත්‌ නොවන\nබව මහෙසතක්‍රාත්වරයාට පෙනී යන අවස්ථාවක,\nමහෙස්ත්‍රාත්වරයා විසින්‌ ඒ බව සටහන්‌ කර ගැනීමෙන්‌\nපසුව, එකී සහතිකයේ නිශ්චිතව දක්වන ලද මුදල\nමහෙස්ත්‍රාත්වරයා විසින්‌ පනවන ලද දඩයක්‌ සේ\nසලකා බදු පැහැරහරින්නාගෙන්‌ අයකර ගැනීම සඳහා\nආඥා කරනු ලැබිය යුතු ය. එසේ අයකර ගනු ලැබූ\nමුදල්‌ කොමිෂන්‌ සභාව වෙත ප්‍රේෂණය කරනු ලැබිය\nයුතු අතර, කොමිෂන්‌ සභාව විසින්‌ ඒ මුදල්‌ ඒකාබද්ධ\n\nඅරමුදලට බැර කරනු ලැබිය යුතු ය.”.\n\n1%/ වන කොටස\n\nවිදේශීය වාණිජ ගනුඳෙනු මත අය බද්දක්‌ පැනවීම\n\n6. (1) මෙ පනතේ මේ කොටස, ගැසට්‌ පත්‍රයේ පළ කරනු\nලබන නියමයක්‌ මඟින්‌ අමාත්‍යවරයා විසින්‌ නියම කරනු ලබන (මේ\nකොටසේ මින්‌ මතු “නියමිත දිනය” යනුවෙන්‌ සඳහන්‌ කරනු ලබන)\nදිනයක සිට ක්‍රියාත්මක විය යුතු ය.\n\n(2) (1) චන උපවගන්තිය යටතේ වන නියමය, ගැසට්‌ පත්‍රයේ පළ\nකරනු ලබන දින සිට මාස තුනක්‌ ඉකුත්වීමට පෙර අනුමතය සඳහා\nපාර්ලිමේන්තුව වෙත ඉදිරිපත්‌ කළ යුතු ය.\n\n(3) (2) වන උපවගන්තිය යටතේ අනුමත කිරීම කරනු ලබන\nදිනය පිළිබඳ නිවේදනය ගැසට්‌ පත්‍රයේ පළ කරනු ලැබිය යුතු ය.\n\n7. (]) ශ්‍රී ලංකාවෙන්‌ පිටත සිටින යම්‌ තැනැත්තකුගෙන්‌ යම්‌\nභාණ්ඩ හෝ සෙවා මිලදී ගැනීම සඳහා ශ්‍රී ලංකාවෙන්‌ පිටත සිටින\nඑම තැනැත්තා සමඟ ගෙවීම්‌ කාඩ්පතක්‌ හරහා ගනුදෙනුවක්‌ සම්පූර්ණ\nකරන ලද සෑම තැනැත්තකුගෙන්‌ ම නියමිත දිනයේ පටන්‌ සහ ඉන්‌\nපසුව (මේ කොටසේ මින්‌ මතු “අය බද්ද” යනුවෙන්‌ සඳහන්‌ කරනු\nලබන) “විදේශීය වාණිජ ගනුදෙනු මත අය බද්ද” යනුවෙන්‌ හඳුන්වනු\nලබන අය බද්දක්‌ අය කරනු ලැබිය යුතු ය.\n\nමේ කොටස\nක්‍රියාත්මක වන\nදිනය.\n\nවිදේශීය වාණිජ\nගනුදෙනු\nසම්බන්ධයෙන්‌\nඅය බද්දක්‌\nපැනවීම.\n\nඅය බද්ද\nගෙවීමෙන්‌\nනිදහස්‌ කිරීම.\n\nඅය බද්ද ගෙවීම\nපැහැර හැරීම.\n\n6 2019 අංක 21 දරන මුදල්‌ පනත\n\n(2) (1) වන උපවගන්තිය යටතේ වන යම්‌ ගනුදෙනුවක්‌ සඳහා\nවන අය බද්දේ අනුප්‍රමාණය ශ්‍රී ලංකාවෙන්‌ පිටතට ප්‍රේෂණය කරනු\nලැබූ මුදල මත සියයට 3.5 ක්‌ විය යුතු ය.\n\n(3) (1) චන උපවගන්තියේ සඳහන්‌ ගනුදෙනුවක්‌ සඳහා වන අය\nබද්ද ශ්‍රී ලංකාවෙන්‌ පිටතට මුදල ප්‍රේෂණය කරනු ලබන\nඅවස්ථාවේ දී, එවැනි යම්‌ මුදලක්‌ යවනු ලබන සෑම මුල්‍ය ආයතනයක්‌\nවිසින්‌ ම එකතු කරනු ලැබිය යුතු ය.\n\n(4) (3) වන උපවගන්තිය යටතේ යම්‌ මාසයක්‌ තුළ යම්‌ මුල්‍ය\nආයතනයක්‌ විසින්‌ එසේ එකතු කරන ලද මුළු මුදල අදාළ මාසයෙන්‌\nපසුව එළඹෙන මාසයේ විසිවන දින හෝ ඊට පෙර කොමසාරිස්‌-\nජනරාල්වරයා වෙත ප්‍රේෂණය කරනු ලැබිය යුතු ය.\n\n(5) මුල්‍ය ආයතනයක්‌ විසින්‌, එම මුල්‍ය ආයතනයේ එක්‌ එක්‌\nමුදල්‌ වර්ෂය සම්බන්ධයෙන්‌, කොමසාරිස්‌-ජනරාල්වරයා විසින්‌\nනිශ්චිතව දක්වනු ලැබිය හැකි යම්‌ ආකෘතියකින්‌, යම්‌ ආකාරයකින්‌\nහා යම්‌ ඇමුණුම්‌ සමඟ තොරතුරු අඩංගු වාර්තාවක්‌, ඒ මුදල්‌ වර්ෂය\nඅවසානයේ සිට මාස හයක කාලසීමාවක්‌ ඇතුළත කොමසාරිස්‌-\nජනරාල්වරයා වෙත ඉදිරිපත්‌ කළ යුතු ය.\n\n(6) මේ කොටසේ විධිවිධාන ක්‍රියාත්මක කිරීමට සහ අය බද්ද\nඑකතු කිරීමට අවශ්‍ය විය හැකි විධිවිධාන මේ පනත යටතේ සාදනු\nලබන නියෝග මඟින්‌ නියම කරනු ලැබිය යුතු ය.\n\n8. අමාත්‍යවරයා විසින්‌, රටේ ආර්ථික සංවර්ධනය සැලකිල්ලට\nගනිමින්‌, ගැසට්‌ පත්‍රයෙෆි පළ කරනු ලබන නියමයක්‌ මගින්‌, එකී\nනියමයෙහි නිශ්චිතව සඳහන්‌ කරනු ලැබිය හැකි යම්‌ කොන්දේසිවලට\nයටත්ව, 7 වන වගන්තියේ විධිවිධාන අදුළ කර ගැනීමෙන්‌, එකී\nනියමයෙහි නිශ්චිතව සඳහන්‌ කරනු ලබන යම්‌ ගනුදෙනුවක්‌, නිදහස්‌\nකරනු ලැබිය හැකි ය.\n\n9. (1) මේ කොටස යටතේ අය බද්ද ගෙවීමට යටත්‌ යම්‌ මුල්‍ය\nආයතනයක්‌ 7 වන වගන්තියේ විධිවිධාන සලසා ඇති පරිදි අය බද්ද\nගෙවීම පැහැරහරින අවස්ථාවක දී, එකී මුල්‍ය ආයතනය මේ පනත\nයටතේ බදු පැහැරහරින්නකු ලෙස සලකනු ලැබිය යුතු ය.\n\n(2) එවැනි යම්‌ බදු පැහැරහරින්නකුට සහ ඔහු සම්බන්ධයෙන්‌\n2017 අංක 24 දරන දේශීය ආදායම්‌ පනතේ 179 වන පරිච්ඡේදයේ,\n201 වන පරිච්ඡේදයේ, 201] වන පරිච්ඡේදයේ, 2011] වන පරිච්ඡේදයේ,\n2(17/ චන පරිච්ඡේදයේ, 20/ වන පරිච්ඡේදයේ, 7071 වන\nපරිච්ඡේදයේ, 70//11] වන පරිච්ඡේදයේ සහ 7011] වන පරිච්ඡේදයේ\nවිධිවිධාන, අවශ්‍ය වෙනස්කම්‌ සහිතව, අදාළ විය යුතු ය.\n\n2019 අංක 21 දරන මුදල්‌ පනත 7\n\n10. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස, මේ\nපනතේ මේ කොටසේ-\n\n“කොමසාරිස්‌-ජනරාල්වරයා” යන්නෙන, 2017 අංක 24 දරන\nදේශීය ආදුයම්‌ පනත යටතේ පත්‌ කරන ලද හෝ පත්‌ කරන\nලදයි සලකනු ලබන දේශීය ආදායම්‌ කොමසාරිස්‌-\nජනරාල්වරයා අදහස්‌ වේ;\n\n“අයභාර කාඩ්පත” යන්නෙන්‌, කාඩ්පත දරන්නා වෙත එය නිකුත්‌\nකරන්නා විසින්‌ ප්‍රද්‍රනය කරන ලද ණය පහසුකමක්‌ සහිත,\nකාඩ්පත දරන්නා විසින්‌ භාවිත කරන ලද ණය මුදල\nතවදුරටත්‌ දීර්ඝ කිරීමකින්‌ තොරව නියම කරන ලද දිනට\nහෝ ඊට පෙර ගෙවා නිම කළ යුතු ගෙවීම්‌ කාඩ්පතක්‌\nඅදහස්‌ වේ;\n\n“ණය කාඩ්පත” යන්නෙන්‌, කාඩ්පත දරන්නා වෙත එය නිකුත්‌\nකරන්නා විසින්‌ ප්‍රද්‍රනය කරන ලද ණය පහසුකමක්‌ සහිත,\nකාඩ්පත දරන්නා විසින්‌ භාවිත කරන ලද ණය මුදල\nසම්පූර්ණයෙන්‌ හෝ කොටසක්‌ නියමිත දින හෝ ඊට පෙර\nගෙවා නිමකළ හැකි කාඩ්පතක්‌ අදහස්‌ වේ. නියමිත දිනට\nනොපියවන ලද ණය මුදලට නිකුත්‌ කරන්නා විසින්‌ පොලී\nහෝ වෙනත්‌ ගාස්තු අය කරනු ලැබිය හැකි ය;\n\n“හර කාඩ්පත” යන්නෙන්‌, මුදල්‌ ලබා ගැනීම හෝ භාණ්ඩ හා\nසේවා මිල දී ගැනීම සඳහා ගෙවීම්‌ කිරීමට හෝ එම කාර්ය\nදෙක සඳහා ම හෝ කාඩ්පත දරන්නාගේ ගිණුම සෘජුව ම\nහර කිරීමෙන්‌ භාවිත කරනු ලැබිය හැකි ගෙවීම්‌ කාඩ්පතක්‌\nඅදහස්‌ වේ;\n\n“මුදල්‌ සමාගම” යන්නෙන්‌, 2011 අංක 42 දරන මුදල්‌ ව්‍යාපාර\nපනත යටතේ බලපත්‍රලාභී මුදල්‌ සමාගමක්‌ අදහස්‌ වේ;\n\n“මුල්‍ය ආයතනය” යන්නෙන, ශ්‍රී ලංකා මහ බැංකුව විසින්‌ නිකුත්‌\nකරන ලද බලපත්‍රයක අධිකාරිය යටතේ ගෙවීම්‌ කාඩ්පතක්‌\nනිකුත්‌ කරන්නකු වශයෙන්‌ හෝ ගෙවීම්‌ කාඩ්පත්වල මුල්‍ය\nඅත්පත්කරු වශයෙන්‌ ව්‍යාපාරයේ නිරත වන බලපත්‍රලාභී\nවාණිජ බැංකුවක්‌, බලපත්‍රලාභී විශේෂිත බැංකුවක්‌ හෝ\nමුදල්‌ සමාගමක්‌ අදහස්‌ චේ;\n\nඅර්ථ නිරූපණය.\n\n2019 අංක 21 දරන මුදල්‌ පනත\n\n“මුල්‍ය අත්පත්කරු” යන්නෙන්‌, ගෙවීම්‌ මාධ්‍යයක්‌ වශයෙන්‌\nකාඩ්පත්‌ දරන්නන්ගෙන්‌ ගෙවීම්‌ කාඩ්පත්‌ භාර ගැනීමට\nතුන්වන පාර්ශ්වයන්‌ සමඟ කටයුතු පිළියෙල කරනු ලබන\nසහ කාඩ්පත දරන්නා විසින්‌ මිලදී ගත්‌ භාණ්ඩ හා සේවාවල\nවටිනාකම එම තුන්වන පාර්ශ්වයන්‌ වෙත ප්‍රතිපූරණය කරනු\nලබන හෝ කාඩ්පත්‌ දරන්නන්‌ විසින්‌ ලබාගත්‌ මුදල්‌\nඅත්තිකාරම්වල වටිනාකම එම තුන්වන පාර්ශ්වය වෙත\nප්‍රතිපූරණය කරනු ලබන හෝ එම දෙයාකාරයෙන්‌ ම කටයුතු\nකරනු ලබන යම්‌ තැනැත්තෙක්‌ අදහස්‌ වේ;\n\n“නිකුත්‌ කරන්නා” යන්නෙන්‌, ගෙවීම්‌ කාඩ්පතක්‌ නිකුත්‌ කරනු\nලබන සහ ඒ අනුව කාඩ්පත්‌ හිමියා සමඟ ගිවිසුම්ගත\nසබඳතාවකට ඇතුළත්‌ වන අස්ථිත්වයක්‌ අදහස්‌ චේ;\n\n“බලපත්‍රලාභී වාණිජ බැංකුව” යන්නෙන්‌, 1988 අංක 30 දරන\nබැංකු පනත යටතේ බලපත්‍රලාභී වාණිජ බැංකුවක්‌ අදහස්‌\nවේ;\n\n“බලපත්‍රලාභී විශේෂිත බැංකුව” යන්නෙන්‌, 1988 අංක 30 දරන\nබැංකු පනත යටතේ බලපත්‍රලාභී විශේෂිත බැංකුවක්‌\nඅදහස්‌ වේ;\n\n“ගෙවීම්‌ කාඩ්පත” යන්නෙන්‌, හර කාඩ්පතක්‌, ණය කාඩ්පතක්‌,\nඅයභාර කාඩ්පතක්‌ හෝ අගය රාශිගත කාඩ්පතක්‌ අදහස්‌\nවේ;\n\n“තැනැත්තා” යන්නට, 2017 අංක 24 දරන දේශීය ආදායම්‌\nපනතෙහි තැනැත්තා යන යෙදුමට දී ඇති අර්ථය ම තිබිය\nයුතු ය.\n\n“අගය රාශිගත කාඩ්පත” යන්නෙන, ගෙවීම්‌ මාධ්‍යයක්‌ වශයෙන්‌\nභාවිත කළ හැකි රාශිගත අගයකට ප්‍රවේශ වීමට පහසුකම්‌\nසලසා දෙන ගෙවීම්‌ කාඩ්පතක්‌ හෙ වෙනත්‌ යම්‌\nඋපක්‍රමයක්‌ අදහස්‌ වන අතර, කාඩ්පත නිකුත්‌ කරන්නා\nවෙත ගෙවීම පිළිබඳ වගකීම්‌ පියවීම සඳහා පමණක්‌ භාවිත\nකළ හැකි කාඩ්පතක්‌ ඊට ඇතුළත්‌ නොවේ.\n\n2019 අංක 21 දරන මුදල්‌ පනත 9\n\n% වන කොටස\nසාමාන්‍ය\n\n11. (1) නියම කළ යුතු යැයි මේ පනතින්‌ නියමිත හෝ නියෝග\nසැදීමට මේ පනත යටතේ බලය දී ඇති සියලු කාරණා සම්බන්ධයෙන්‌\nඅමාත්‍යවරයා විසින්‌ නියොග සාදනු ලැබිය හැකි ය.\n\n(2) (1) වන උපවගන්තිය යටතේ අමාත්‍යවරයා විසින්‌ සාදනු\nලබන සෑම නියෝගයක්‌ ම ගැසට්‌ පත්‍රයේ පළ කරනු ලැබිය යුතු\nඅතර, එසේ පළ කරන ලද දිනයෙහි හෝ එහි නිශ්චිතව සඳහන්‌ යම්‌\nපසු දිනයක සිට හෝ බලාත්මක විය යුතු ය.\n\n(3) අමාත්‍යවරයා විසින්‌ සාදනු ලබන සෑම නියෝගයක්‌ ම, එය\nගැසට්‌ පත්‍රයේ පළ කරනු ලැබීමෙන්‌ මාස තුනක්‌ ඇතුළත අනුමතය\nසඳහා පාර්ලිමේන්තුව වෙත ඉදිරිපත්‌ කරනු ලැබිය යුතු ය. එසේ\nඅනුමත කරනු නොලැබූ සෑම නියෝගයක්‌ ම එහි අනනුමතයේ දින\nසිට පරිච්ඡින්න කරනු ලැබූ ලෙස සලකනු ලැබිය යුතු අතර, ඒ\nයටතේ යථා පරිදි කරන ලද කිසිවකට ඉන්‌ අගතියක්‌ නොවිය\nයුතු ය.\n\n(4) නියෝගයක්‌ එසේ පරිච්ඡින්න කරනු ලැබූ ලෙස සැලකෙන\nනය පිළිබඳ නිවේදනය ගැසට්‌ පත්‍රයෙගි පළ කරනු ලැබිය යුතු ය.\nඳ ද ත්‍ර නු යු\n\n12. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nනියොග.\n\nඅනනුකූලතාවක්‌\nඇති වූ විට\nසිංහල භාෂා\nපාඨය\nබලපැවැත්විය\nයුතු බව.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2019,
  "language": "si"
}