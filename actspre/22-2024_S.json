{
  "document_id": "22-2024_S",
  "raw_text": "2024 අංක 22 දරන දේශීය භාර ලදුපත්‌\n(සංශෝධන) පනත\n\n[සහතිකය සටහන්‌ කළේ 2024 අප්‍රේල්‌ මස 01 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2024 අප්‍රේල්‌ මස 05 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.\nමිල ;: රු. 12.00 තැපැල්‌ ගාසඝතුව : රු. 150.00\n\n121,/)\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක. 113;\n\n2024 අංක 22 දරන දේශීය භාර ලදුපත්‌\n(සංශෝධන) පනත\n\n[සහතිකය සටහන්‌ කළේ 2024 අප්‍රේල්‌ මස 01 වන දින]\n\nඑල්‌.ඩී.-ඕ. 67/2017\n\n1990 අංක 14 දරන දේශීය භාර ලදුපත්‌ පනත සංශෝධනය\nකිරීම සඳහා වූ පනතකි\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:;-\n\n1. (1) මේ පනත 2024 අංක 22 දරන දේශීය භාර ලදුපත්‌\n(සංශෝධන) පනත යනුවෙන්‌ හඳුන්වනු ලැබේ.\n\n(2) මේ වගන්තියේ විධිවිධාන හැර මේ පනතේ විධිවිධාන,\nගැසට්‌ පත්‍රයේ පළ කරනු ලබන නියමයක්‌ මගින්‌ අමාත්‍යවරයා\nවිසින්‌ නියම කරනු ලබන (මේ පනතේ \"නියමිත දිනය\" යනුවෙන්‌\nසඳහන්‌ කරනු ලබන) යම්‌ දිනයක සිට ක්‍රියාත්මක විය යුතු ය.\n\n(3) මේ වගන්තියේ විධිවිධාන පනත්‌ කෙටුම්පත පාර්ලිමේන්තු\nපනතක්‌ බවට පත්වන දින සිට ක්‍රියාත්මක විය යුතු ය.\n\n2. 1990 අංක 14 දරන දේශීය භාර ලදුපත්‌ පනතේ 3 වන\nවගන්තියේ (1) වන උපවගන්තියේ \"විකුණුම්‌ බිල්‌ පත්‍රයක්‌ ලෙස\nඑය ලේඛන ලියාපදිංචි කිරීමේ ආඥාපනත යටතේ ලියාපදිංචි කරනු\nලැබූ' යන වචන වෙනුවට \"විකුණුම්‌ බිල්‌ පත්‍රයක්‌ ලෙස එය 2024\nඅංක 17 දරන සුරක්ෂිතලත්‌ ගනුදෙනු පනත යටතේ ලියාපදිංචි\nකරනු ලැබූ” යන වචන සහ ඉලක්කම්‌ ආදේශ කිරීමෙන්‌ ඒ වගන්තිය\nමෙයින්‌ සංශෝධනය කරනු ලැබේ.\n\n3. (1) නියමිත දිනයේ දී (117 වන අධිකාරය වූ) ලේඛන ලියාපදිංචි\nකිරීමේ ආඥාපනත යටතේ විකුණුම්‌ බිල්‌ පත්‍රයක්‌ ලෙස ලියාපදිංචි\nකරනු ලැබ ඇති දේශීය භාර ලදුපතක්‌ බලාත්මකව පවතින\nඅවස්ථාවක දී, ඒ දේශීය භාර ලදුපත නියමිත දිනයේ සිට අවුරුදු\nදෙකක කාලසීමාවක්‌ සඳහා තවදුරටත්‌ බලාත්මක විය යුතු නමුත්‌,\nඒ අවුරුදු දෙකක කාලසීමාව ඉකුත්‌ වීමට පෙරාතුව එම දේශීය\nභාර ලදුපත විකුණුම්‌ බිල්‌ පත්‍රයක්‌ ලෙස 2024 අංක 17 දරන\nසුරක්ෂිතලත්‌ ගනුදෙනු පනතේ අදාළ විධිවිධාන යටතේ ලියාපදිංචි\nකරනු ලැබිය යුතු ය.\n\n(2) (1) වචන උපවගන්තියේ සඳහන්‌ විකුණුම්‌ බිල්‌ පත්‍රයක්‌\n2024 අංක 17 දරන සුරක්ෂිතලත්‌ ගනුදෙනු පනත යටතේ\nලියාපදිංචි කරනු ලැබූ විට එය මුලින්‌ ම නීත්‍යනුකූලව බලාත්මක\n\nලුහුඬු නාමය සහ\nක්‍රියාත්මක වන\nදිනය\n\n1990 අංක\n\n14 දරන පනතේ\n3 වන\n\nවගන්තිය\nසංශෝධනය කිරීම\n\nලේඛන ලියාපදිංචි\nකිරීමේ\nආඥාපනත\nයටතේ ලියාපදිංචි\nකරන ලද දේශීය\nභාර ලදුපත්වලට\nඅදාළ විධිවිධාන\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව\n\n2024 අංක 22 දරන දේශීය භාර ලදුපත්‌\n(සංශෝධන) පනත\n\nකළ හැකි විකුණුම්‌ බිල්‌ පත්‍රයක්‌ බවට පත්‌ වූ දිනයේ සිට\nපරිපූර්ණත්වයට පත්‌ වූ ලෙසට සලකනු ලැබිය යුතු අතර, එම\nවිකුණුම්‌ බිල්‌ පත්‍රය මුලින්‌ ම නීත්‍යනුකූලව බලාත්මක කළ හැකි\nවිකුණුම්‌ බිල්‌ පත්‍රයක්‌ බවට පත්‌ වූ අවස්ථාවේ දී හිමිකම්‌ ලැබුවේ\nයම්‌ ප්‍රමුඛතාවකට ද ඒ ප්‍රමුඛතාව තවදුරටත්‌ බලපැවැත්විය යුතු ය.\n\n(3) නියමිත දිනයේ සිට අවුරුදු දෙකක්‌ ඉකුත්‌ වීමට පෙරාතුව\n2024 අංක 17 දරන සුරක්ෂිතලත්‌ ගනුදෙනු පනත යටතේ ලියාපදිංචි\nකරනු නොලබන (1) වන උපවගන්තියේ සඳහන්‌ විකුණුම්‌ බිල්‌\nපත්‍රයක්‌ එම කාලසීමාව ඉකුත්‌ වීමෙන්‌ පසුව නීත්‍යනුකූලව බලාත්මක\nකළ නොහැකි විය යුතු ය.\n\n4. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2024,
  "language": "si"
}