{
  "document_id": "25-2007_S",
  "raw_text": "2007 අංක 25 ඳරන ලංකා හොටල්‌ සංස්ථා\n(ඉවත්‌ කිරීමේ) පනත\n\n[සහතිකය සටහන කළේ 200” ජූලි මස 12 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n200? ජූලි මස 18 වැනි දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පල කරන ලදී.\n\nශ්‍රී ලංකා ජනරජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 95, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ ; රු. 4.00 ය. තැපැල්‌ ගාස්තුව : රු. 5.00 ය\n\n2007 අංක 25 ඳරන ලංකා හෝටල්‌ සංස්ථා\n(ඉවත්‌ කිරීමේ) පනත\n\n[ සහතිකය සටහන්‌ කළේ 20007 ජූලි මස 12 වන දින ]\nඑල්‌.ඩී. ඕ. 41/2005.\n\nලංකා හොටල්‌ සංස්ථාවේ කර්තව්‍ය, එම කර්තව්‍යෟ හාර ගැනීම සඳහා\nම සංස්ථාගත කරනු ලැබූ පොදු සමාගමක විසින්‌ හාර ගැනීම\nසඳහා ද ; 1966 අංක 14 ඳරන ලංකා හෝටල්‌ සංස්ථා පනත\nඉවත කිරීම සඳහා ඳ ; ථ්ට සම්බනධ සහ ආනුෂංගික කරුණු\nසඳහා විධිවිධාන සැලැස්වීම පිණිස ඳ වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌ මෙසේ\nපනවනු ලැබේ :\n\n1. (1) මේ පනත 900? අංක 25 දරන ලංකා හෝටල්‌ සංස්ථා (ඉවත්‌\nකිරීමේ) පනත යනුවෙන්‌ හළුන්වනු ලැබේ. 1966 අංක 14 දරන ලංකා\nහෝටල්‌ සංස්ථා පනත ඉවත්‌ කිරීම (මෙහි මින්‌ මතු “නියමිත දිනය”\nයනුවෙන්‌ සඳහන්‌ කරනු ලබන) අමාත්‍යවරයා විසින්‌ ගැසට්‌ පත්‍රයේ පළ\nකරනු ලබන නියමයක්‌ මගින්‌ නියම කරනු ලබන දිනයක සිට බලාත්මක\nවිය යුතු ය.\n\n(9) ලංකා හෝටල්‌ සංස්ථා පනත ඉවත්‌ කිරීම නොතකා, අමාත්‍යවරයා\nවිසින්‌ මුදල්‌ විෂයය භාර අමාත්‍යවරයා විමසා, 1987 අංක 58 දරන\nරාජ්‍ය සංස්ථා හෝ ආණ්ඩුවට අයත්‌ ව්‍යාපාර ආයතන පොදු සමාගම්‌\nබවට පරිවර්තනය කිරීමේ පනතේ 9 වන වගන්තියේ (1) වන උපවගන්තිය\nයටතේ විධානයක්‌ කරමින්‌ විධානයේ නිශ්චිතව දක්වනු ලබන පරිදි\nලංකා හෝටල්‌ සංස්ථාවේ කර්තව්‍ය අත්පත්‌ කර ගැනීම සඳහා සමාගමක්‌\nසංස්ථාගත කරන ලෙස සමාගම්‌ රෙජිස්ට්‍රාර්වරයාට විධාන කරනු ලැබිය\nයුතු ය. එම විධානය ප්‍රකාරව සංස්ථාගත කරනු ලබන සමාගම\n“සීමාසහිත ලංකා හොටල්‌ සංස්ථාව” යනුවෙන්‌ නම්‌ කරනු ලැබිය\nයුතු ය. 1987 අංක 28 දරන රාජ්‍ය සංස්ථා හෝ ආණ්ඩුවට අයත්‌ ව්‍යාපාර\nආයතන පොදු සමාගම්‌ බවට පරිවර්තනය කිරීමේ පනතේ විධිවිධාන\nසීමාසහිත ලංකා හෝටල්‌ සංස්ථාවට සහ එම සංස්ථාව සම්බන්ධයෙන්‌\n\nඅදාළ විය යුතු ය :\n\nඑසේ වුව ද, 1987 අංක 28 දරන රාජ්‍ය සංස්ථා හෝ ආණ්ඩුවට අයත්‌\nව්‍යාපාර ආයතන පොදු සමාගම්‌ බවට පරිවර්තනය කිරීමේ පනතේ 2\nවන වගන්තියේ (8) වන උපවගන්තියේ විධිවිධාන නියමිත දිනයට\nපෙරාතුව ම වූ ඳිනයේ දී ලංකා හෝටල්‌ සංස්ථාව විසින්‌ දරන ලද සාමාන්‍ය\nසහ වරණීය කොටස්‌, සතු කිරීමට අදාළ නොවිය යුතු අතර, ඒ අනුව\nඑම දිනයේ දී අදාළව තිබූ සාමාන්‍ය සහ වරණීය කොටස්‌ ව්‍යුහය නියමිත\nදිනයේ සිට බලපවත්වන පරිදි සීමාසහිත ලංකා හොටල්‌ සංස්ථාවේ කොටස්‌\nව්‍යුහය ලෙස අඛණ්ඩව අදාළ කරගනු ලැබිය යුතු ය :\n2--0 1, 002162- 3,600 (2007/06)\n\nලුහුඬු නාමය සහ\nක්‍රියාත්මකවීමේ\n\nදිනය.\n\n2 2007 අංක 25 ඳරන ලංකා හොටල්‌ සංස්ථා\n(ඉවත කිරීමේ) පනත\n\nඑසේ ම තවදුරටත්‌,\n\n(අ) නියමිත දිනයට පෙරාතුව ම වූ දිනයේ දී ලංකා හෝටල්‌\nසංස්ථාවේ කොටස්‌ හිමියන්‌ නියමිත දිනයේ සිට බලපවත්වන\nපරිදි සීමාසහිත ලංකා හෝටල්‌ සංස්ථාවේ කොටස්‌ හිමියන්‌\nලෙස අඛණ්ඩව පැවතිය යුතු ය ; සහ\n\n(ආ) නියමිත දිනයට පෙරාතුව ම වූ දිනයේ දී ධුර දරන ලංකා\nහොටල්‌ සංස්ථාවේ අධ්‍යක්ෂවරු නියමිත දිනයේ සිට\nබලපවත්වන පරිදි සීමාසහිත ලංකා හොටල්‌ සංස්ථාවේ ප්‍රථම\nඅධ්‍යක්ෂවරු ලෙස සලකනු ලැබිය යුතු ය.\n\n(8) යම්‌ ලිඛිත නීතියක, දැන්වීමක, නිවේදනයක හෝ වෙනත්‌\nලේඛනයක “ලංකා හෝටල්‌ සංස්ථාව”, “ලංකා හෝටල්‌ සංස්ථාවේ කොටස්‌\nහිමියන්‌ ” සහ “ලංකා හෝටල්‌ සංස්ථාවේ අධ්‍යක්ෂවරු” යනුවෙන්‌ වූ\nසැම සඳහන්‌ කිරීමක්‌ ම පිළිවෙලින්‌ “සීමාසහිත ලංකා හෝටල්‌ සංස්ථාව”,\n“සීමාසහිත ලංකා හෝටල්‌ සංස්ථාවේ කොටස්‌ හිමියන්‌ ” සහ “සීමාසහිත\nලංකා හෝටල්‌ සංස්ථාවේ අධ්‍යක්ෂවරු” සඳහා කරන ලද සඳහන්‌ කිරීමක්‌\nලෙස කියවා තේරුම්‌ ගත යුතු ය.\n\n(4) (අ) නියමිත දිනයට පෙරාතුව ම වූ දිනයේ දී ධුර දරන ලංකා\nහෝටල්‌ සංස්ථාවේ නිලධරයන්ට සහ සේවකයන්ට නියමිත දින සිට\nබලපවත්වන පරිදි ඔවුන්‌ විසින්‌ නියමිත දිනයට පෙරාතුව වූ දිනයේ දී\nභුක්ති විඳිනු ලැබූ නියම සහ කොන්දේසිවලට වඩා අඩුවෙන්‌ වාසිදායක\nනොවන නියම සහ කොන්දේසි මත සීමාසහිත ලංකා හෝටල්‌ සංස්ථාවේ\nසේවා නියුක්තිය පිරිනැමිය යුතු ය.\n\n(අ) ලංකා හෝටල්‌ සංස්ථාවේ සේවා නියුක්තයකු විසින්‌ සීමාසහිත\nලංකා හෝටල්‌ සංස්ථාවේ සේවා නියුක්තිය භාර ගැනීම 1971 අංක 45\nදරන කම්කරුවන්ගේ රක්ෂාව අවසන්‌ කිරීමේ ( විශේෂ විධිවිධාන ) පනතේ\nකාර්ය සඳහා ලංකා හොටල්‌ සංස්ථාව විසින්‌ එම සේවා නියුක්තයාගේ\nරක්ෂාව අවසන්‌ කිරීමක්‌ ලෙස සලකනු නොලැබිය යුතු ය.\n\n(ඇ) සීමාසහිත ලංකා හෝටල්‌ සංස්ථාවේ සේවයෙන්‌ ඉවත්‌ වීමට තෝරා\nගන්නා, (අ) ඡේදයේ සඳහන්‌ යම්‌ නිලධරයකු හෝ සේවකයකු විසින්‌\nසීමාසහිත ලංකා හොටල්‌ සංස්ථාවේ සේවය ඔහුට පිරිනැමීමේ හැකියාව\nපිළිබඳ ඔහුට දැනුම්‌ දුන්‌ දිනයේ සිට මාස තුනක කාලයක්‌ ඇතුළත එම\nතෝරා ගැනීම කළ හැකි ය. නිලධරයකු හො සේවකයකු පිරිනමන ලද\nසේවය භාර නොගැනීමට ස්වකීය තෝරා ගැනීම ක්‍රියාත්මක කරයි නම්‌,\nඅමාත්‍ය මණ්ඩලයේ අනුමතය ඇතිව, තත්‌ කාර්ය සඳහා ක්‍රියාත්මක කරනු\nලැබිය හැකි ස්වේච්ඡාවෙන්‌ විශ්‍රාම ගැන්වීමේ යෝජනා ක්‍රමයක්‌ යටතේ\n\nඔහුට වන්දි මුදල්‌ ගෙවනු ලැබිය යුතු ය.\n\n2007 අංක 25 දරන ලංකා හෝටල්‌ සංසථා 3\n(ඉවත්‌ කිරීමේ) පනත\n\n(ඈ) සේවක අර්ථසාධක අරමුදලේ සාමාජිකයකු වන්නා වූ ද ( ඇ)\nඡේදයේ සඳහන්‌ ස්වේච්ඡාවෙන්‌ විශ්‍රාම ගැන්වීමේ යෝජනා ක්‍රමය යටතේ\nවිශ්‍රාම ගන්නා වූ ද, යම්‌ නිලධරයකු හෝ සේවකයකු, එම ස්වේච්ඡාවෙන්‌\nවිශ්‍රාම ගැන්වීමේ යෝජනා ක්‍රමය යටතේ වන්දි ලබාගෙන විශ්‍රාම\nගැනීමෙන්‌ පසුව, සේවක අර්ථසාධක අරමුදලේ එම නිලධරයාගේ හෝ\nසේවකයාගේ පෞද්ගලික ගිණුමේ බැරට ඇති සම්පූර්ණ මුදල, 1958\nඅංක 15 දරන සේවක අර්ථසාධක අරමුදල්‌ පනතේ 28 වන වගන්තියේ\n(1) වන උපවගන්තියේ (ඊ) ඡේදයේ (11) වන අනු-ඡේදයේ විධිවිධාන\nප්‍රකාරව, ප්‍රායෙගිකව හැකිතාක්‌ ඉක්මනින්‌ එම නිලධරයාට හෝ\nසේවකයාට ගෙවනු ලැබිය යුතු ය.\n\n(5) භාණ්ඩාගාරයේ ලේකම්වරයා විසින්‌ අමාත්‍ය මණ්ඩලයේ පූර්ව\nඅනුමතය ඇතිව, ලංකා හොටල්‌ සංස්ථාවේ ඉතිරි වරණීය කොටස්‌ සාමාන්‍ය\nකොටස්‌ බවට පරිවර්තනය කොට එම කොටස්‌ හෝ එම කොටස්වල\nයම්‌ අයිතිවාසිකම්‌ බැහැර කරනු ලැබිය හැකි නමුත්‌, එම කොටස්වලින්‌\nසියයට දහයක ප්‍රනිශතයක්‌ නියමිත දිනයට පෙරාතුව ම වූ දිනයේ දී\nලංකා හෝටල්‌ සංස්ථාවේ සේවයේ නියුක්තව සිටි සේවා නියුක්තයන්‌\nඅතර අමාත්‍යවරයා විසින්‌ විධානය කරනු ලබන ආකාරයට බෙදා දෙනු\nලැබිය යුතු ය. තව ද, එම කොටස්‌ එම සේවා නියුක්තයන්ගේ නමින්‌\nසේවක අර්ථසාධක අරමුදල සහ සේවා නියුක්තයන්ගේ භාර අරමුදල\nසතු කරනු ලැබිය යුතු ය.\n\n(6) වෙනත්‌ යම්‌ ලිඛිත නීතියක පටහැනිව කුමක්‌ සඳහන්‌ වුව ද\nසීමාසහිත ලංකා හොටල්‌ සංස්ථාවේ අධ්‍යක්ෂ මණ්ඩලයට සේවා\nනියුක්තයන්ගේ භාර අරමුදලේ භාරකාර මණ්ඩලයෙන්‌ සාමාජිකයකු\nඇතුළත්‌ විය යුතු බවට සීමාසහිත ලංකා හොටල්‌ සංස්ථාවේ සාංගමික\nසංස්ථා පත්‍රයෙහි සහ ව්‍යවස්ථාවලියෙහි විධිවිධාන අන්තර්ගත විය\n\nයුතු ය.\n\n2. (1) නියමිත දිනයට පෙරාතුව ම වූ දිනයේ දී බලාත්මකව පවතින\nලංකා හොටල්‌ සංස්ථාවේ සියලු කොන්ත්‍රාත, ගිවිසුම්‌ සහ වෙනත්‌ සාධන\nපත්‍ර නියමිත දිනයේ සිට බලපවත්වන පරිදි සීමාසහිත ලංකා හෝටල්‌\nසංස්ථාව විසින්‌ ගිවිස ගන්නා ලද කොන්ත්‍රාත, ගිවිසුම්‌ සහ වෙනත්‌\nසාධන පත්‍ර ලෙස සලකනු ලැබිය යුතු ය.\n\n(9) ලංකා හෝටල්‌ සංස්ථාව විසින්‌ හෝ එයට එරෙහිව පවරනු ලැබ\nනියමිත දිනයට පෙරාතුව ම වූ දිනයේ දී අවසන්‌ නොවී පවත්නා නඩු,\nනඩුකර සහ වෙනත්‌ නීති කෘත්‍ය නියමිත දිනයේ සිට බලපවත්වන පරිදි\n\nව්‍යවර්තන.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nඅර්ථ නිරූපණය.\n\n4 2007 අංක 25 ඳරන ලංකා හොටල්‌ සංස්ථා\n(ඉවත කිරීමේ) පනත\n\nඅවස්ථාවෝචිත පරිදි සීමාසහිත ලංකා හොටල්‌ සංස්ථාව විසින්‌ හෝ ඊට\nඑරෙහිව පවරන ලද නඩු, නඩුකර සහ වෙනත්‌ නීති කෘත්‍ය ලෙස සලකනු\n\nලැබිය යුතු ය.\n\n(8) නියමිත දිනයට පෙරාතුව ම වූ දිනයේ දී බලාත්මකව පවත්නා\nලංකා හොටල්‌ සංස්ථාවේ සියළු අයිතිවාසිකම්‌, බැරකම්‌ සහ වගකීම්‌\nනියමිත දිනයේ සිට බලපවන්වන පරිදි සීමාසහිත ලංකා හොටල්‌\nසංස්ථාවේ අයිනිවාසිකම්‌, බැරකම්‌ සහ වගකීම්‌ ලෙස සළකනු ලැබිය\n\nයුතු ය.\n\n(4) යම්‌ නඩුවක දී හෝ නීති කෘත්‍යයක දී යම්‌ අධිකරණයක්‌\nවිසින්‌ ලංකා හොටල්‌ සංස්ථාවේ වාසියට හෝ ඊට එරෙහිව සටහන්‌ කරනු\nලැබ නියමිත දිනයට පෙරාතුව ම වූ දිනයේ දී ඉටු නොකර පවතින සෑම\nතීන්දු ප්‍රකාශයක්‌ ම, ආඥාවක්‌ ම හෝ නඩු නීන්දුවක්‌ ම නියමිත\nදිනයේ සිට බලපවත්වන පරිදි සීමාසහිත ලංකා හෝටල්‌ සංස්ථාවේ\nඅවස්ථාවොචිත පරිදි වාසියට හෝ ඊට එරෙහිව සටහන්‌ කරන ලද තීන්දු\nප්‍රකාශයක්‌, ආඥාවක්‌ හෝ නඩු තීන්දුවක්‌ ලෙස සලකනු ලැබිය යුතු\nඅතර, ඒ අනුව ක්‍රියාත්මක කරනු ලැබිය යුතු ය.\n\n9. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත, එවිට, සිංහල භාෂා පාඨය\nබලපැවැත්විය යුතු ය.\n\n4. පද සම්බන්ධයෙන්‌ අන්‍යාර්ථයක්‌ අවශ්‍ය වුවහොත්‌ මිස, මේ\nපනතේ\n\n“ලංකා හෝටල්‌ සංස්ථාව” යන්නෙන්‌, 1966 අංක 14 දරන ලංකා\nහොටල්‌ සංස්ථා පනත යටතේ පිහිටුවනු ලැබූ ලංකා හෝටල්‌\nසංස්ථාව අදහස්‌ වේ ;\n\n“සේවක අර්ථසාධක අරමුදල” යන්නෙන්‌, 1958 අංක 15 දරන සේවක\nඅර්ථසාධක අරමුදල්‌ පනත යටතේ පිහිටුවනු ලැබූ සේවක\nඅර්ථසාධක අරමුදල අදහස්‌ වේ ;\n\n“සේවා නියුක්තයන්ගේ භාර අරමුදල” යන්නෙන්‌, 1980 අංක 46\nදරන සේවා නියුක්තයන්ගේ භාර අරමුදල්‌ පනත යටතේ\nපිහිටුවන ලද සේවා නියුක්තයන්ගේ භාර අරමුදල අදහස්‌ වේ ;\nසහ\n\n“පොදු සමාගම” යන්නෙන, 2007 අංක / දරන සමාගම්‌ පනත\nයටතේ ලියාපදිංචි කරනු ලැබූ පොදු සමාගමක්‌ අදහස්‌ වේ.\n\nපාර්ලිමේන්තුවේ සිංහල පනත්‌ කෙටුම්පන්වල සහ පනත්වල චාර්ෂික දායක මිළ ( දේශ්ය) රු. 870 කි.\n\n( විදේශීය) රු. 1,160 කි. අංක 168, කිරුළපන මාවත, කොළඹ 05, රජයේ ප්‍රවෘත්ති දෙපාර්තමේතුවේ,\n\nප්‍රකාශන කාර්යාංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි දිනට පෙර දායක මුදල්‌\nගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2007,
  "language": "si"
}