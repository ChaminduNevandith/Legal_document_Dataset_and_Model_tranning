{
  "document_id": "25-2011_S",
  "raw_text": "2011 අංක 25 දරන පින සංවිධානය\n(සංස්ථාගත කිරීමෙ) පනත\n\n[සහතිකය සටහන්‌ කළේ 2011 මැයි මස 03 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2011 මැයි මස 06 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 6.00 යි. තැපැල්‌ ගාසතුව : රු. 10.00 යි.\n\n2011 අංක 25 දරන පින සංවිධානය\n(සංස්ථාගත කිරීමෙ) පනත\n\n|සහතිකය සටහන්‌ කළේ 2011 මැයි මස 03 වන දින]\nඑල්‌. ඩී.ඕ. (අයි.එන්‌.සී.) 872010\n\nපින සංවිධානය සංස්ථාගත කිරීම\nසඳහා වූ පනතකි\n\n“පින සංවිධානය” යනුවෙන්‌ හඳුන්වනු ලබන සහ සඳහන්‌ කරනු\nලබන සංවිධානයක්‌, එකී සාමාජිකයන්‌ එකඟ වූ රීති අනුව, එහි\nපරමාර්ථ ඵලදායී ලෙස ක්‍රියාත්මක කිරීමෙ සහ ඊට අදාළ කාරණා\nඵලදායී ලෙස කරගෙන යාමේ කාර්යය සඳහා මෙතෙක්‌ කල්‌ පිහිටුවා\nතිබූ හෙයින්‌ ද:\n\nඑකී සංවිධානය පිහිටුවනු ලැබුවේ යම්‌ පරමාර්ථ සහ කාරණා\nසඳහා ද, ඒ පරමාර්ථ සහ කාරණා මෙතෙක්‌ කල්‌ එකී සංවිධානය\nවිසින්‌ සාර්ථක ලෙස ක්‍රියාත්මක කර හා ඉටු කර ඇති හෙයින්‌ ද\nඑකී සංවිධානය සංස්ථාගත කරන ලෙස ඉල්ලා ඇති බැවින්‌ ද, ඒ\nඉල්ලීම ඉටු කිරීම මහජන යහපත පිණිස වන හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2011 අංක 25 දරන “පින සංවිධානය” (සංස්ථාගත\nකිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දින සිට හා ඉන්පසුව\n(මෙහි මින්මතු “සංවිධානය” යනුවෙන්‌ සඳහන්‌ කරනු ලබන) දැනට\nපින සංවිධානයේ සාමාජිකයන්‌ වශයෙන්‌ සිටින තාක්‌ තැනැත්තන්‌\nසහ මෙයින්‌ සංස්ථාපනය කරනු ලබන සංස්ථාවට මින්මතු\nසාමාජිකයන්‌ වශයෙන්‌ බඳවා ගනු ලබන තැනැත්තන්‌ (මෙහි මින්‌\nමතු “සංස්ථාව” යනුවෙන්‌ සඳහන්‌ කරනු ලබන) “පින සංවිධානය”\nයන නාමය සහ අභිධානය යටතේ අවිච්ඡින්න පැවැත්මක්‌ ඇති\nසංස්ථාවක්‌ විය යුතු ය, තව ද, එකී නාමයෙන්‌ ඒ සංස්ථාව විසින්‌\nද, එයට විරැද්ධව ද නඩු පවරනු ලැබිය හැකි ය. තව ද, පොදු\nමුද්‍රාවක්‌ තබා ගැනීමේ ද පාවිච්චි කිරීමේ ද ස්වකීය අභිමතය පරිදි\nඑය වෙනස්‌ කිරීමේද පූර්ණ බලය සහ අධිකාරය ඊට ඇත්තේ ය.\n\n3. (1) සංස්ථාව සංස්ථාපනය කරනු ලබන්නේ යම්‌ පොදු පරමාර්ථ\nසඳහා ද, ඒ පොදු පරමාර්ථ පහත දැක්වෙන පරිදි විය යුතු යයි\nමෙයින්‌ ප්‍රකාශ කරනු ලැබේ:\n\n(අ) රෝහල්‌ සඳහා නවීන රෝහල්‌ උපකරණ පරිත්‍යාග කිරීම;\n\nපූර්විකාව.\n\nලුහුඬු නාමය.\n\nපින සංවිධානය\nසංස්ථාගත කිරීම.\n\nසංස්ථාවේ පොදු\nපරමාර්ථ.\n\n2011 අංක 25 දරන පින සංවිධානය\n(සංස්ථාගත කිරීමෙ පනත\n\n(ආ) උසස්‌ අධ්‍යාපනය හැදැරීමේ දී මූල්‍ය දුෂ්කරතාවලට මුහුණ\n\n(ඇ)\n\n(ඇඈ\n\n(ඉ\n\n(ඊ\n\nඳං\n\nදෙන සිසුන්‌ දිරිමත්‌ කිරීම සහ ඔවුනට සහාය දීම;\n\nඋසස්‌ අධ්‍යාපනය හැදෑරීමේ දී, දෙමාපියන්ගෙන්‌ එක්‌ අයකු\nහෝ දෙදෙනා ම මිය ගොස්‌ ඇති හෝ අඩු ආදායම්ලාභී\nකණ්ඩායම්වල ශිෂ්‍යයන්ට ආධාර කිරීම;\n\nහෘද ශල්‍යකර්ම, වකුගඩු බද්ධ කිරීම හා පිළිකා ශල්‍යකර්ම\nඅවශ්‍ය වන දුප්පත්‌ සහ අනාථ තැනැත්තන්ට සහන සැලසීම\nසහ වෛද්‍ය ප්‍රතිකාර සඳහා ආධාර ලබා දීම;\n\nතත්කාලයේ බලපවත්නා ලිඛිත නීතිවලට අනුකූලව,\nවයෝවෘද්ධ තැනැත්තන්‌ සඳහා නිවාස සහ අනාථ දරුවන්‌\nසඳහා අනාථ නිවාස පිහිටුවීම සහ පවත්වාගෙන යාම\nසහ සමාජ සුභසාධන මධ්‍යස්ථාන පිහිටුවීම;\n\nතත්කාලයේ බලපවත්නා ලිඛිත නීතිවලට අනුකූලව, අන්ධ,\nගොළු, බිහිරි තැතැත්තන්‌ සහ ආබාධිත තැනැත්තන්‌ සඳහා\nසුභසාධන පහසුකම්‌ සැලසීම සහ සුභසාධක නිවාස\nපිහිටුවීම;\n\n(උ) දුප්පත්‌ සහ අනාථ තැනැත්තන්‌ සඳහා රොද පුටු, කිහිලිකරු\n\nසහ ඇස්‌ කණ්ණාඩි සැපයීම ;\n\n(ඌ) නිවාස තැනීමේ දී හෝ අවසන්‌ කිරීමේ දී අඩු ආදායම්ලාභී\n\nතැනැත්තන්ට සහාය වීම;\n\n(එ) කෘෂිකාර්මික යන්ත්‍රෝපකරණ, ට්‍රැක්ටර්‌, අත්ට්‍රැක්ටර්‌, ඉඩම්‌\n\nසහ වාහන සැපයීම මගින්‌ ග්‍රාමීය ප්‍රදේශවල කෘෂිකාර්මික\nසංවර්ධනයට සහාය වීම;\n\n(ඒ) පොත්පත්‌, සඟරා, පත්‍රිකා, පුවත්පත්‌ සහ වාර සඟරා\n\n(ඔ\n\nමුද්‍රණය කිරීම, ප්‍රකාශයට පත්‌ කිරීම සහ බෙදා හැරීම සහ\nපුස්තකාල පිහිටුවීම සහ පවත්වාගෙන යාම;\n\nසංස්ථාවේ අරමුණු ප්‍රවර්ධනය කිරීම සහ ඉටුකර ගැනීම\nසඳහා අවශ්‍ය යයි සංස්ථාව සලකන ප්‍රදර්ශන, සාකච්ඡා,\nවැඩමුළු, විවාද සහ සංචාර ප්‍රවර්ධනය කිරීම, සංවිධානය\nකිරීම සහ පවත්වාගෙන යාම;\n\n2011 අංක 25 දරන පින සංවිධානය 3\n(සංස්ථාගත කිරීමෙ) පනත\n\n(ඔඕඔ) සමාන අරමුණු ඇති වෙනත්‌ සමිති හෝ සංවිධාන සමග\nසහයොෝගයෙන්‌ කටයුතු කිරීම; සහ\n\n(ක) ප්‍රජා ව්‍යාපෘති සහ අධ්‍යාපනය මගින්‌ සියදිවි නසා ගැනීමේ\nප්‍රවණතා අඩු කිරීම සහ නැති කිරීම.\n\n(2) මේ වගන්තියේ (1) වන උපවගන්තියේ නිශ්චිතව සඳහන්‌\nකොට ඇති පරමාර්ථ ක්‍රියාවට නැංවීමේ දී වර්ගය, ආගම, භාෂාව,\nකුලය, ස්ත්‍රී පුරුෂ භාවය, දේශපාලන මතය හෝ උපන්‌ ස්ථානය\nපිළිබඳ වෙනස්කම්වලින්‌ තොරව හැකි පහසු පමණින්‌ ඒවා ක්‍රියාත්මක\nකිරීමට පාලක සභාව සහතික විය යුතු ය.\n\n4. (1) සංස්ථාවේ කටයුතු 6 වන වගන්තිය යටතේ සාදනු ලබන\nසංස්ථාවේ රඊතිවලට අනුකූලව තෝරා පත්‌ කර ගනු ලබන හෝ පත්‌\nකරගනු ලබන සභාපති, උපසභාපතිවරු සහ වෙනත්‌ ධුර\nදරන්නන්ගෙන්‌ සමන්විත, (මෙහි මින්මතු “සභාව” යනුවෙන්‌ සඳහන්‌\nකරනු ලබන) පාලක සභාවක්‌ විසින්‌, 6 වන වගන්තිය යටතේ\nසාදනු ලබන රීතිවලට යටත්ව, පරිපාලනය කරනු ලැබිය යුතු ය.\n\n(2) සංස්ථාවේ ප්‍රථම සභාව මේ පනත ක්‍රියාත්මක වීම ආරම්භ\nවන දිනයට පෙරාතුව ම වූ දිනයේ දී සංවිධානයේ පාලක සභාවේ\nධුර දරමින්‌ සිටි සාමාජිකයන්ගෙන්‌ සමන්විත විය යුතු ය.\n\n5. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව සංස්ථාවේ පරමාර්ථ හෝ ඉන්‌ එක්‌ පරමාර්ථයක්‌ වැඩිදියුණු\nකිරීම හෝ සාක්ෂාත්‌ කර ගැනීම සඳහා අවශ්‍ය හෝ අපේක්ෂිත\nසියලු ක්‍රියා, කාරණා සහ දේ කිරීම, ඉටු කිරීම හා ක්‍රියාත්මක කිරීම\nඇතුළු පහත දැක්වෙන දෑ කිරීමේ බලය සංස්ථාවට ඇත්තේ ය:\n\n(අ) සංස්ථාවේ කාර්ය සඳහා අවශ්‍ය වන යම්‌ නිශ්චල දේපළක්‌\nඅත්කර ගැනීම, දැරීම, බද්දට හෝ කුලියට ගැනීම හෝ\nදීම, උකස්‌ කිරීම, ඔඩපනය කිරීම, විකිණීම, හුවමාරු කිරීම\nහෝ වෙනත්‌ යම්‌ ආකාරයකින්‌ නීයාදනය කිරීම, බැඳීමකට\nයටත්‌ කිරීම හෝ බැහැර කිරීම;\n\n(ආ) සංස්ථාවේ පරමාර්ථ මුදුන්‌ පමුණුවා ගැනීම සඳහා හෝ\nබලතල ක්‍රියාත්මක කිරීම සඳහා අවශ්‍ය වන සියලු\nගිවිසුම්වලට හෝ කොන්ත්‍රාත්තුවලට කෙළින්ම හෝ\n\nසංස්ථාවේ\n\nකටයුතු\nකළමනාකරණය\nකිරීම.\n\nසංස්ථාවේ\nසාමාන්‍ය බලතල.\n\nසංස්ථාවේ රඊීති.\n\n4 2011 අංක 25 දරන පින සංවිධානය\n(සංස්ථාගත කිරීමෙ පනත\n\nසංස්ථාව විසින්‌ බලය පවරනු ලැබූ සංස්ථාවේ යම්‌\nනිලධරයකු හෝ අනුයෝජිතයකු මාර්ගයෙන්‌ ඇතුළත්‌ වීම,\nඒවා ඉටු කිරීම හෝ ක්‍රියාත්මක කිරීම;\n\n(ඇ) මුදලින්‌ හෝ ද්‍රව්‍යවලින්‌ ත්‍යාග, පරිත්‍යාග හෝ රික්තවරණ\nභාර ගැනීම;\n\nඳං\n\nස්වකීය අරමුදල්‌ ආයෝජනය කිරීම සහ යම්‌ බැංකුවක\nජංගම තැන්පතු සහ ඉතිරි කිරීමේ ගිණුම්‌ පවත්වාගෙන\nයාම;\n\n(ඇඈ\n\n(ඉ) සංස්ථාවේ කාර්ය සඳහා අවශ්‍ය වන මුදල්‌ සුදුසු යැයි\nසංස්ථාව විසින්‌ සඳහන්‌ කරනු ලබන ආකාරයට සහ එසේ\nසුදුසු යයි සලකනු ලබන ඇප මත ණයට ගැනීම හෝ\nආයෝජනය කිරීම; සහ\n\n(ඊ) සංස්ථාවේ පරමාර්ථ ක්‍රියාත්මක කිරීම සඳහා අවශ්‍ය වන\nනිලධරයන්‌ සහ සේවකයන්‌ පත්‌ කිරීම, සේවයෙහි යෙදවීම,\nමාරු කිරීම, ඔවුන්‌ විෂයයෙහි විනය පාලනය පවත්වාගෙන\nයාම සහ ඉවත්‌ කිරීම.\n\n6. (1) සංස්ථාවේ යම්‌ මහා සභා රැස්වීමක දී ඊට පැමිණ\nඡන්දය දෙන සාමාජිකයන්ගෙන්‌ තුනෙන්‌ දෙකකට නොඅඩු බහුතර\nඡන්දයෙන්‌ පහත දැක්වෙන කාරණා සියල්ල ම හෝ ඉන්‌ කිසිවක්‌\nහෝ සඳහා මේ පනතේ හෝ වෙනත්‌ යම්‌ ලිඛිත නීතියක හෝ\nවිධිවිධානවලට අනනුකූල නොවන රඊීති සංස්ථාව විසින්‌ කලින්‌ කල\nසාදනු ලැබීම නීත්‍යනුකූල වන්නේ ය:\n\n(අ) සාමාජිකත්වය වර්ග කිරීම සහ සාමාජිකයන්‌ ඇතුළත්‌ කර\nගැනීම, ඉල්ලා අස්වීම හෝ නෙරපීම;\n\n(ආ) ධුර දරන්නන්‌ තෝරා පත්කර ගැනීම, ධුර දරන්නන්ගේ\nධුරයෙන්‌ ඉල්ලා අස්වීම, ධුරය හිස්‌ කිරීම හෝ ධුරයෙන්‌\nඉවත්‌ කිරීම සහ ඔවුන්ගේ බලතල සහ කාර්ය;\n\n(ඇ) සභාවේ නිලධරයන්‌ තෝරා පත්‌ කර ගැනීම සහ එහි\nබලතල, චර්යාව සහ කාර්ය;\n\n2011 අංක 25 දරන පින සංවිධානය 5\n\n(සංස්ථාගත කිරීමෙ) පනත\n\n(ඇ) සංස්ථාවේ විවිධ නිලධරයන්‌, අනුයෝජිතයන්‌ සහ\nසේවකයන්ගේ බලතල, චර්යාව, කාර්ය සහ කර්තව්‍ය;\n\nරං\n\nසභාවේ රැස්වීම්වල දී අනුගමනය කළ යුතු කාර්ය පටිපාටිය\nහෝ සභාවේ රැස්වීම්‌ කැඳවීම සහ පැවැත්වීම, ඒ රැස්වීම්‌\nපවත්වන ස්ථාන, වේලාව, ඒ පිළිබඳ දැන්වීම සහ ඒවායේ\nගණපූරණය සහ එම රැස්වීම්වල කටයුතු කරගෙන යාම;\nසහ\n\n(ඉ\n\n(ඊ\n\nයෟ\n\nසංස්ථාවේ දේපළ පරිපාලනය සහ කළමනාකරණය සහ\nඑහි අරමුදල්‌ භාරව සිටීම.\n\n(2) සංස්ථාව විසින්‌ සාදනු ලබන සෑම රීතියක්‌ ම, (1) වන උප\nවගන්තිය යටතේ එවැනි ම රැස්වීමක දී එවැනි ම ආකාරයට සාදන\nලද රීතියක්‌ ලෙස සංශෝධනය කිර්ම, වෙනස්‌ කිරීම, ඊට යමක්‌\nඑකතු කිරීම හෝ පරිච්ඡින්න කිරීම කරනු ලැබිය හැකි ය.\n\n(3) සංස්ථාවේ සාමාජිකයන්‌ සෑම කල්හි ම සංස්ථාවේ තත්කාලයේ\nබලපවත්වන රීතිවලට යටත්‌ විය යුතු ය.\n\n7. (1) සංස්ථාවට එහි ම අරමුදලක්‌ තිබිය යුතු අතර, ත්‍යාග,\nතෙස්තමෙන්තු නීයාදන, පැවරුම්‌, පරිත්‍යාග, සම්මාදම්‌ මුදල්‌, දායක\nමුදල්‌, ගාස්තු, ප්‍රදාන හෝ මුල්‍ය ආයෝජන වශයෙන්‌ මේ දක්වා\nලැබූ හෝ මින්මතු සංස්ථාවට ලැබෙන හෝ සියලු මුදල්‌, සභාව\nවිසින්‌ තීරණය කරනු ලබන බැංකු එකක හෝ වැඩි ගණනක,\nසංස්ථාවේ බැරට තැන්පත්‌ කරනු ලැබිය යුතු ය.\n\n(2) සංස්ථාවේ බලතල සහ කාර්ය ක්‍රියාත්මක කිරීම සහ ඉටු\nකිරීම සඳහා සංස්ථාව විසින්‌ දරනු ලැබූ සියලු වියදම්‌, අරමුදලින්‌\nගෙවනු ලැබිය යුතු ය.\n\n8. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n(2) සංස්ථාව විසින්‌ එහි ආදායම සහ වියදම, වත්කම්‌ සහ\n\nබැරකම්‌ සහ සංස්ථාවේ වෙනත්‌ සියලු ගනුදෙනු පිළිබඳව නිසි\nගිණුම්‌ තබා ගැනීමට කටයුතු සැලැස්විය යුතු ය.\n\nසංස්ථාවේ\nඅරමුදල.\n\nවිගණනය හා\n\nගිණුම්‌.\n\nසංස්ථාවේ මුද්‍රාව.\n\nසංවිධානය විසින්‌\nගෙවිය යුතු සහ\nසංවිධානයට\nඅයවිය යුතු ණය\nමුදල්‌.\n\nසාමාජිකයන්ගේ\n\nවගකීම සීමා කිරීම.\n\n6 2011 අංක 25 දරන පින සංවිධානය\n(සංස්ථාගත කිරීමෙ පනත\n\n(3) සංස්ථාවේ ගිණුම්‌, සභාව විසින්‌ පත්‌ කරනු ලබන සුදුසුකම්‌\nලත්‌ විගණකවරයකු විසින්‌ විගණනය කරනු ලැබිය යුතු ය.\n\n(4) මේ වගන්තියේ “සුදුසුකම්‌ ලත්‌ විගණකවරයා” යන්නෙන්‌\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාර්වරයකු වශයෙන්‌\nවෘත්තියෙහි යෙදීම සඳහා ඒ ආයතනය විසින්‌ නිකුත්‌\nකරන ලද සහතිකයක්‌ දරන්නා වූ ද තැනැත්තෙක්‌ ;\nහෝ\n\n(ආ) යම්‌ ගණකාධිකාරී සමාගමක එක්‌ එක්‌ නේවාසික\nහවුල්කරු ශ්‍රී ලංකා වරලත්‌ ගණකාධිකාරීන්ගේ\nආයතනයේ හෝ නීතියෙන්‌ පිහිටුවන ලද වෙනත්‌\nයම්‌ ආයතනයක හො සාමාජිකයකු වූ ද\nගණකාධිකාර්වරයකු වශයෙන්‌ වෘත්තියේ යෙදීම සඳහා\nඒ ආයතනයය විසින්‌ නිකුත්‌ කරන ලද සහතිකයක්‌\nදරන්නා වූ ද සාමාජිකයන්ගෙන්‌ යුත්‌ එවැනි\nගණකාධිකාරී සමාගමක්‌,\n\nඅදහස්‌ වේ.\n\n9. සංස්ථාවේ මුද්‍රාව ලේකම්වරයාගේ භාරයේ තිබිය යුතු අතර,\nසංස්ථාවේ සභාපතිවරයා සහ ලේකම්වරයා හෝ සභාව විසින්‌\nයථා පරිදි බලය දෙන ලද තැනැත්තකු ඉදිරිපිට දී හැර කිසි ම\nසාධන පත්‍රයකට තබනු නොලැබිය යුතු අතර, ඔවුන්‌ පැමිණ සිටින\nබවට සලකුණක්‌ වශයෙන්‌ එකී සාධන පත්‍රයෙහි ඔවුන්‌ විසින්‌ තම\nනම අත්සන්‌ කළ යුතු අතර, ඒ අත්සන්‌ කිරීම සාක්ෂිකරුවකු වශයෙන්‌\nයම්‌ තැනැත්තකුගේ අත්සන්‌ කිරීමට පරිබාහිරව විය යුතු ය.\n\n10. මේ පනත ක්‍රියාත්මක වීම ආරම්භවන දිනයට පෙරාතුව ම\nවූ දිනයේ දී සංවිධානය විසින්‌ ගෙවිය යුතු සියලු ණය සහ බැරකම්‌\nමෙයින්‌ සංස්ථාපනය කරනු ලබන සංස්ථාව විසින්‌ ගෙවනු ලැබිය\nයුතු අතර, එදිනට සංවිධානයට අයවිය යුතු සියලු ණය, සංවිධානයට\nගෙවිය යුතු සම්මාදම්‌ මුදල්‌ සහ දායක මුදල්‌, මේ පනතේ කාර්ය\nසඳහා සංස්ථාව වෙත ගෙවනු ලැබිය යුතු ය.\n\n11. සංස්ථාවේ කිසිදු සාමාජිකයකු, සංස්ථාවේ ණය සහ\nබැරකම්‌ නිදහස්‌ කිරීමේ කාර්යය සඳහා හෝ වෙනත්‌ යම්‌ කාර්යයක්‌\nසඳහා ඒ සාමාජිකයාගෙන්‌ සංස්ථාවට අයවිය යුතු සාමාජික මුදල්‌\nප්‍රමාණය ඉක්මවන යම්‌ දායක මුදලක්‌ ගෙවීමට යටත්‌ නොවිය\n\nයුතු ය.\n\n2011 අංක 25 දරන පින සංවිධානය 7\n\n(සංස්ථාගත කිරීමෙ) පනත\n\n12. කවර ආකාරයකින්‌ හෝ ලබා ගන්නා සංස්ථාවේ මුදල්‌ හා\nදේපළ මෙහි දක්වා ඇති සංස්ථාවේ පරමාර්ථ ඉටු කර ගැනීම\nකෙරෙහි පමණක්‌ අදාළ කරගත යුතු අතර එහි යම්‌ කොටසක්‌\nසංස්ථාවේ සාමාජිකයන්‌ වෙත සෘජුව ම හෝ වක්‍රව ලාභාංශ, ප්‍රසාද\nදීමනා, ලාභ හෝ වෙනත්‌ දෙයක්‌ වශයෙන්‌ ගෙවීම හෝ පැවරීම\nනොකළ යුතු ය.\n\n13. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, තෙස්තමේන්තු\nනීයාදනයක්‌ හෝ වෙනත්‌ යම්‌ ආකාරයකින්‌ හෝ සංස්ථාව සතුවන\nචංචල හෝ නිශ්චල යම්‌ දේපළක්‌ අත්කර ගැනීමට සහ දැරීමට මේ\nපනතේ විධිවිධානවලට යටත්ව නීතියෙන්‌ සංස්ථාවට හැකියාව සහ\nබලය ඇති අතර, ඒ දේපළ විකිණීමේ, උකස්‌ කිරීමෙ, බදු දීමෙ,\nහුවමාරු කිරීමේ හෝ වෙනත්‌ ආකාරයකින්‌ බැහැර කිරීමේ පූර්ණ\nබලය ඇතිව, 6 වන වගන්තිය යටතේ සාදන ලද සංස්ථාවේ රීතිවලට\nයටත්ව. සංස්ථාවේ කාර්ය සඳහා සංස්ථාව විසින්‌ ඒ සියලු දේපළ\n\nදැරිය යුතු ය.\n\n14. සංස්ථාව විසුරුවා හැරීමේ දී එහි සියලු ණය හා බැරකම්‌\nපියවීමෙන්‌ පසු යම්‌ දේපළක්‌ ඉතිරි වී තිබුණහොත්‌, ඒ දේපළ\nසංස්ථාවේ සාමාජිකයන්‌ අතර බෙදනු නොලැබිය යුතු අතර,\nසංස්ථාවේ පරමාර්ථවලට සමාන පරමාර්ථ ඇත්තා වූ ද, ස්වකීය\nරීති අනුව යම්‌ ආදායමක්‌ හෝ ලාභයක්‌ ස්වකීය සාමාජිකයන්‌ අතර\nබෙදීම තහනම්‌ කරනු ලබන්නා වූ ද, වෙනත්‌ යම්‌ ආයතනයකට\nහෝ ආයතනවලට ඒ දේපළ දීම හෝ පැවර්ම කරනු ලැබිය යුතු ය.\nසංස්ථාව විසුරුවා හරිනු ලබන අවස්ථාවේ දී හෝ ඊට පෙරාතුව ම\nසංස්ථාවේ සාමාජිකයන්‌ විසින්‌ එම ආයතනය හෝ ආයතන තීරණය\nකරනු ලැබිය යුතු ය.\n\n15. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතෙහි ඇතුළක්‌ කිසිවකින්‌ හානියක්‌\nහෝ බලපෑමක්‌ නොවන්නේ ය.\n\n16. මේ පනතේ සිංහල හා දෙමළ භාෂා පාඨ අතර, යම්‌\nඅනනුකූලතාවක්‌ ඇති වුවහොත්‌ එවිට, සිංහල භාෂා පාඨය\nබලපැවැත්විය යුතු ය.\n\nමුදල්‌ සහ දේපළ\nඅදාළ කර ගැනීම.\n\nසංස්ථාව විසින්‌\nචංචල හා නිශ්චල\nදේපළ දැරිය හැකි\nබව.\n\nවිසුරුවා හැරීමේ දී\nඉතිරිවන දේපළ.\n\nජනරජයේ සහ\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල චාර්ෂික දෘයක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2011,
  "language": "si"
}