{
  "document_id": "25-2013_S",
  "raw_text": "2013 අංක 25 දරන උප්පැන්න සහ මරණ\nලියාපදිංච කිරීමෙ (සංශෝධන) පනත\n\n[සහතිකය සටහන්‌ කළේ 2013 මැයි මස 08 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2013 මැයි මස 10 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 2.50 යි. තැපැල්‌ ගාඝසතුව : රු. 5.00 යි.\n\n2013 අංක 25 දරන උප්පැන්න සහ මරණ\nලියාපදිංචි කිරීමෙ (සංශෝධන) පනත\n\n[සහතිකය සටහන්‌ කළේ 2013 මැයි මස 08 වැනි දින]\nඑල්‌. ඩී. ඕ. 17/2013.\n\n(110 වන අධිකාරය වූ) උප්පැන්න සහ මරණ ලියාපදිංචි\nකිරීමෙ පනත සංශෝධනය කිරීම සඳහා වූ පනතකි\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2013 අංක 25 දරන උප්පැන්න සහ මරණ\nලියාපදිංචි කිරීමේ (සංශෝධන) පනත යනුවෙන්‌ හඳුන්වනු ලබන\nඅතර, 2013 ජනවාරි මස 1 වන දින සිට ක්‍රියාත්මක වන ලෙස\nසලකනු ලැබිය යුතු ය.\n\n2. (මෙහි මින්මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු\nලබන) (110 වන අධිකාරය වූ) උප්පැන්න සහ මරණ ලියාපදිංචි\nකිරීමේ පනතේ 24 වන වගන්තිය, එම වගන්තියේ (2) වන\nඋපවගන්තියේ “උපත සිදුවී මාස දොළහක්‌ ඇතුළත දී” යන වචනවල\nසිට “ප්‍රකාශකයා විසින්‌ සැපයිය යුතු ය.” යන වචන දක්වා වූ සියලු\nවචන වෙනුවට, “එවැනි සෑම ප්‍රකාශයක්‌ සමඟම ප්‍රකාශකයා විසින්‌\nගෙවිය යුතු රැපියල්‌ පනහක ගාස්තුවක්‌ හෝ අමාත්‍යවරයා විසින්‌\nනියම කරනු ලබන වෙනත්‌ යම්‌ මුදලක්‌ ඉදිරිපත්‌ කරනු ලැබිය යුතු\nය.” යන වචන ආදේශ කිරීමෙන්‌ එම වගන්තිය මෙයින්‌ සංශෝධනය\nකරනු ලැබේ.\n\n3. ප්‍රධාන ප්‍රඥප්තියේ 27 වන වගන්තියේ (2) වන උපවගන්තියේ\n(ආ) ඡේදයේ “එම ඉල්ලීම කරනු ලබන්නේ” යන වචනවල සිට\n“එම ඉල්ලුම පත්‍රයෙහි අලවා තිබිය යුතු ය.” යන වචන දක්වා වූ\nසියලු වචන වෙනුවට, “එම ඉල්ලුම්කරු විසින්‌ රුපියල්‌ පනහක\nගාස්තුවක්‌ හෝ අමාත්‍යවරයා විසින්‌ නියම කරනු ලබන වෙනත්‌ යම්‌\nමුදලක්‌ සමඟ එම ඉල්ලුම්‌ පත්‍රය ඉදිරිපත්‌ කළ යුතු ය.” යන වචන\nආදේශ කිරීමෙන්‌ එම වගන්තිය මෙයින්‌ සංශෝධනය කරනු ලැබේ.\n\n4. ප්‍රධාන ප්‍රඥප්තියේ 27අ වගන්තියේ (2) වන උපවගන්තියේ\n“ඉල්ලුමකරු විසින්‌ සපයනු ලබන රැපියල්‌ පහක මුද්දරයක්‌ අලවා\nතිබිය යුතු ය.” යන වචන වෙනුවට, “ඉල්ලුම්කරු විසින්‌ රුපියල්‌\nපනහක ගාස්තුවක්‌ ගෙවිය යුතු ය.” යන වචන ආදේශ කිරීමෙන්‌\nඑම වගන්තිය මෙයින්‌ සංශෝධනය කරනු ලැබේ.\n\n2 ~--£1, 007079 -3,340 (2013/03)\n\nලුහුඬු නාමය සහ\nක්‍රියාත්මක වීමේ\nඳිනය.\n\n(110 වන අධිකාරය\nවූ) උප්පැන්න සහ\nමරණ ලියාපදිංචි\nකිරීමේ පනතේ 24\nවන වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n27 වන වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n27අ වගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n28 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියේ\n36 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියේ\n52 වන වගන්තිය\n\nසංශෝධනය කිරීම.\n\nප්‍රධාන ප්‍රඥප්තියේ\n61 වන වගන්තිය\n\nසංශෝධනය කිරීම.\n\n2 2013 අංක 25 දරන උප්පැන්න සහ මරණ\nලියාපදිංචි කිරීමෙ (සංශෝධන) පනත\n\n5. ප්‍රධාන ප්‍රඥප්තියේ 28 වන වගන්තියේ (2) වන උපවගන්තිය\nඉවත්කර ඒ වෙනුවට පහත දැක්වෙන උපවගන්තිය ආදේශ කිරීමෙන්‌\nඑම වගන්තිය මෙයින්‌ සංශෝධනය කරනු ලැබේ:\n\n*“(2) (1) චන උපවගන්තිය යටතේ කරනු ලබන සෑම ඉල්ලීමක්‌\nසමගම රුපියල්‌ පහක ගාස්තුවක්‌ හෝ අමාත්‍යවරයා විසින්‌\nනියම කරනු ලබන වෙනත්‌ යම්‌ මුදලක්‌ ද ඉදිරිපත්‌ කළ යුතු\nඅතර එකී මුදල ඉල්ලුම්කරු විසින්‌ ගෙවනු ලැබිය යුතු ය.”,\n\n6. ප්‍රධාන ප්‍රඥප්තියේ 36 වන වගන්තියේ (2) වන උපවගන්තියේ\n“මරණය සිදුවී මාස දොළහක්‌ ඇතුළත දී” යන වචනවල සිට\n“ප්‍රකාශකයා විසින්‌ සැපයිය යුතු ය.” යන වචන දක්වා වු වචන\nවෙනුවට, “එවැනි සෑම ප්‍රකාශයක්‌ සමඟම රුපියල්‌ පනහක\nගාස්තුවක්‌ හෝ අමාත්‍යවරයා විසින්‌ නියම කරනු ලැබිය හැකි\nවෙනත්‌ මුදලක්‌ ඉදිරිපත්‌ කළ යුතු අතර, එකී මුදල ප්‍රකාශකයා\nවිසින්‌ ගෙවනු ලැබිය යුතු ය.” යන වචන ආදේශ කිරීමෙන්‌ එම\nවගන්තිය මෙයින්‌ සංශෝධනය කරනු ලැබේ.\n\n7. ප්‍රධාන ප්‍රඥප්තියේ 52 වන වගන්තියේ (3) වන උපවගන්තියේ\n(අල) ඡේදයේ “රුපියලක මුද්දරයක්‌ ඇලවිය යුතු ය;” යන වචන\nවෙනුවට, “රුපියල්‌ පනහක ගාස්තුවක්‌ හෝ අමාත්‍යවරයා විසින්‌\nනියම කරනු ලැබිය හැකි වෙනත්‌ මුදලක්‌ ඉදිරිපත්‌ කළ යුතු ය;”\nයන වචන ආදේශ කිරීමෙන්‌ එම වගන්තිය මෙයින්‌ සංශෝධනය\nකරනු ලැබෙ.\n\n8. ප්‍රධාන ප්‍රඥප්තියේ 61 වන වගන්තිය පහත දැක්වෙන පරිදි\nමෙයින්‌ සංශෝධනය කරනු ලැබේ:\n\n(1) එම වගන්තියේ (1) වන උපවගන්තියේ “තව ද ඒ සඳහා\nමෙම ආඥාපනත යටතේ ගෙවිය යුතු මුද්දර ගාස්තුව”\nයන සියලු වචනවල සිට “වෙළඳ නියෝජිතවරයාට එකී\nමුදල ගෙවිය යුතු ය.” යන වචන දක්වා වූ වචන වෙනුවට,\n“තව ද, ඒ සඳහා මෙම පනත යටතේ එම ප්‍රකාශය\nසම්බනධයෙන' ගෙවිය යුතු මුදල රෙජිස්ට,ර්‌-\nජනරාල්වරයාට හෝ අදාළ දිස්ත්‍රික්‌ රෙජිස්ට්‍රාර්වරයා වෙත\nඑවිය යුතු ය. නැතහොත්‌ ඔහු විසින්‌ එම ප්‍රකාශය\nසිදු කරනු ලැබුවේ යම්‌ තානාපතිවරයකු හෝ වෙළෙඳ\nනියෝජිතයකු ඉදිරිපිට දී නම්‌, එම තානාපතිවරයාට හෝ\nවෙළෙඳ නියෝොජිතවරයාට එකී මුදල ගෙවිය යුතු ය.”\nයන වචන ආදේශ කිරීමෙන්‌;\n\n2013 අංක 25 දරන උප්පැන්න සහ මරණ 3\nලියාපදිංචි කිරීමෙ (සංශෝධන) පනත\n\n(2) එම වගන්තියේ (2) වන උපවගන්තියේ “නියම වටිනාකම\nඇති මුද්දරයක්‌ අලවා සටහන්‌ කරනු ලැබූ කඩදාසියක”\nයන වචන වෙනුවට “නියම වටිනාකම ගෙවීම පිළිබඳ\nලදුපතක්‌ සමග සටහන්‌ කරනු ලැබූ කඩදාසියක” යන\nවචන ආදේශ කිරීමෙන්‌.”.\n\n9. 2013 ජනවාරි මස 1 වන දිනයෙන' ආරම්භව\nකථානායකවරයාගේ සහතිකය ඔහුගේ අත්සන ඇතිව සටහන්‌ කරනු\nලබන්නා වූ දිනයෙන්‌ අවසන්වන කාලය දක්වා යම්‌ ගාස්තුවක්‌\nඅයකිරීම සඳහා හෝ එකතු කිරීම සඳහා මේ පනත මගින්‌ බලය දී\nඇති යම්‌ කාර්යයක්‌ සඳහා රෙපිස්ට්‍රාර්‌ඵජනරාල්වරයා විසින්‌ හෝ\nඔහු වෙනුවෙන්‌ නැතහොත්‌ මේ පනත යටතේ බලය පවරන ලද\nයම්‌ තැනැත්තකු විසින්‌ අයකරනු ලබන හෝ එකතු කරනු ලබන\nයම්‌ ගාස්තු රෙපිස්ට්‍රාර්‌-ජනරාල්වරයා විසින්‌ හෝ මේ පනත යටතේ\nබලය පවරන ලද වෙනත්‌ යම්‌ තැනැත්තකු විසින්‌ වලංගු ලෙස අය\nකරනු ලැබ හෝ එකතු කර ඇති ලෙස සලකනු ලැබිය යුතු ය:\n\nඑසේ වුව ද, ඉහත කී විධිවිධාන, ඉහත කී කාලසීමාව තුළ දී\nඅයකරනු ලබන හෝ එකතු කරනු ලබන ගාසතු සම්බන්ධයෙන්‌ යම්‌\nඅධිකරණයක්‌ විසින්‌ කරනු ලබන තීරණයකට හෝ නියමයකට\nනැතිනම්‌ යම්‌ අධිකරණයක විභාග වෙමින්‌ පවත්නා නඩු කටයුතු\n\n'සඳහා බලනොපැෑ යුතු ය.\n\n10. මෙම පනතේ සිංහල හා දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nවලංගුවීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දෘයක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2013,
  "language": "si"
}