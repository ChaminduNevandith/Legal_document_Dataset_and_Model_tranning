{
  "document_id": "25-2024_S",
  "raw_text": "2024 අංක 25 දරන\nඅපරාධ නඩු විධාන සංග්‍රහය\n(සංශෝධන) පනත\n\n[සහතිකය සටහන්‌ කළේ 2024 මැයි මස 03 වන දින]\n\nආණ්ඩුවේ නියමය පරිදි මුද්‍රණය කරන ලදී\n\n2024 මැයි මස 03 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිලදී ලබාගත හැකි ය.\nමිල ;: රු. 12.00 තැපැල්‌ ගාසඝතුව : රු. 150.00\n\n121,/)\n\nමෙම පනත */%/%/.00901111611(5. 50%/.1].න වෙබ්‌ අඩවියෙන්‌ බාගත කළ හැක.\n\n2024 අංක 25 දරන\nඅපරාධ නඩු විධාන සංග්‍රහය\n(සංශෝධන) පනත\n\n[සහතිකය සටහන්‌ කළේ 2024 මැයි මස 03 වන දින]\nඑල්‌.ඩී.-ඕ 297/2022\n\n1979 අංක 15 දරන අපරාධ නඩු විධාන සංග්‍රහය පනත\nසංශෝධනය කිරීම සඳහා වූ පනතකි\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-\n\n1. මේ පනත 2024 අංක 25 දරන අපරාධ නඩු විධාන සංග්‍රහය\n(සංශෝධන) පනත යනුවෙන්‌ හඳුන්වනු ලැබේ.\n\n2. (මෙහි මින්මතු \"ප්‍රධාන ප්‍රඥප්තිය\" යනුවෙන්‌ සඳහන්‌ කරනු\nලබන) 1979 අංක 15 දරන අපරාධ නඩු විධාන සංග්‍රහය පනතේ\n185 වන වගන්තිය පහත දැක්වෙන පරිදි මෙයින්‌ සංශෝධනය කරනු\nලැබේ:-\n\n(1) ඒ වගන්තිය, ඒ වගන්තියේ (1) වන උපවගන්තිය ලෙස\nනැවත අංකනය කිරීමෙන්‌; සහ\n\n(2) නැවත අංකනය කරන ලද (1) වන උපවගන්තියට ඉක්බිතිව\nම පහත දැක්වෙන අලුත්‌ උපවගන්ති එකතු කිරීමෙන්‌:-\n\n\"(2) මහෙස්ත්‍රාත්වරයා විසින්‌ දණ්ඩනය නියම\nකරනු ලබන අවස්ථාවේ දී, අදාළ සියලු කරුණු\nසළකා බැලීමෙන්‌ පසුව චූදිතයා වරදකරු කරන\nලද වරදට ඔහු වරදකරු කිරීමට පෙර අත්‌අඩංගුවෙහි\nසිටි කාලය සංජානනය කරනු ලැබිය හැකි අතර,\nඑවැනි අවස්ථාවල දී එසේ අත්‌අඩංගුවෙහි සිටි කාලය\nඔහුගේ දණ්ඩනයෙහි කොටසක්‌ ලෙස සලකනු ලැබිය\nයුතු ය:\n\nඑසේ වුව ද, ඒ චූදිතයා අත්‌අඩංගුවෙහි සිටි කාලය\nඔහුගේ දණ්ඩනයෙහි කොටසක්‌ ලෙස සලකනු\nනොලබන අවස්ථාවක දී, මහෙස්ත්‍රාත්වරයා විසින්‌\nඒ සඳහා හේතු වාර්තාගත කරනු ලැබිය යුතු ය:\n\nඑසේම තවදුරටත්‌, චූදිතයාට චෝදනා නඟා\nඇති වරද සම්බන්ධයෙන්‌ නීතිය මගින්‌ විධානාත්මක\n\nලුහුඬු නාමය\n\n1979 අංක 15 දරන\nපනතේ 185 වන\nවගන්තිය\nසංශෝධනය කිරීම\n\n2 2024 අංක 25 දරන\nඅපරාධ නඩු විධාන සංග්‍රහය\n(සංශෝධන) පනත\n\nඅවම දණ්ඩනයක්‌ නියම කර ඇති අවස්ථාවක දී,\nවරදකරු කිරීමට පෙර චූදිතයා එසේ අත්‌අඩංගුවෙහි\nසිටි කාලය සැලකිල්ලට නොගත යුතු ය.\n\n(3) මේ වගන්තියේ කාර්යය සඳහා \"අත්‌අඩංගුවෙහි”\nයන්නෙන්‌ රිමාන්ඩ්‌ භාරයෙහි සිටි කාලය අදහස්‌ චවේ.”.\n\nප්‍රධාන ප්‍රඥප්තියේ 3. ප්‍රධාන ප්‍රඥප්තියේ 203 වන වගන්තිය පහත දැක්වෙන පරිදි\n203 වන වගන්තිය 20\nශෝධනය කිරීම මෙයින්‌ සංශෝධනය කරනු ලැබේ:\n(1) ඒ වගන්තිය, ඒ වගන්තියේ (1) වන උපවගන්තිය ලෙස\nනැවත අංකනය කිරීමෙන්‌; සහ\n\n(2) නැවත අංකනය කරන ලද (1) වන උපවගන්තියට ඉක්බිතිව\nම පහත දැක්වෙන අලුත්‌ උපවගන්ති එකතු කිරීමෙන්‌:~\n\n\"(2) විනිශ්චයකාරවරයා විසින්‌ දණ්ඩනය නියම\nකරනු ලබන අවස්ථාවේ දී, අදාළ සියලු කරුණු\nසලකා බැලීමෙන්‌ පසුව චූදිතයා වරදකරු කරන\nලද වරදට ඔහු වරදකරු කිරීමට පෙර අත්‌අඩංගුවෙහි\nසිටි කාලය සංජානනය කරනු ලැබිය හැකි අතර,\nඑවැනි අවස්ථාවල දී එසේ අත්‌අඩංගුවෙහි සිටි කාලය\nඔහුගේ දණ්ඩනයෙහි කොටසක්‌ ලෙස සලකනු ලැබිය\nයුතු ය:\n\nඑසේ වුව ද, චූදිතයා, අත්‌අඩංගුවෙහි සිටි කාලය\nඔහුගේ දණ්ඩනයෙහි කොටසක්‌ ලෙස සලකනු\nනොලබන අවස්ථාවක දී, විනිශ්චයකාරවරයා විසින්‌\nඒ සඳහා හේතු වාර්තාගත කරනු ලැබිය යුතු ය:\n\nඑසේම තවදුරටත්‌, චූදිතයාට චෝදනා නඟා\nඇති වරද සම්බන්ධයෙන්‌ නීතිය මගින්‌ විධානාත්මක\nඅවම දණ්ඩන නියමයක්‌ දක්වා ඇති අවස්ථාවක දී,\nවරදකරු කිරීමට පෙර චූදිතයා එසේ අත්‌අඩංගුවෙහි\nසිටි කාලය සැලකිල්ලට නොගත යුතු ය.\n\n2024 අංක 25 දරන 3\nඅපරාධ නඩු විධාන සංග්‍රහය\n(සංශෝධන) පනත\n\n(3) මේ වගන්තියේ කාර්යය සඳහා\n\"අත්‌අඩංගුවෙහි” යන්නෙන්‌ රිමාන්ඩ්‌ භාරයේ සිටි\nකාලය අදහස්‌ වේ.”.\n\n4. ප්‍රධාන ප්‍රඥප්තියේ 238 වන වගන්තියට ඉක්බිතිව ම පහත\nදැක්වෙන අලුත්‌ වගන්තිය මෙයින්‌ ඇතුළත්‌ කරනු ලබන අතර, එය\nඒ ප්‍රඥප්තියේ 238අ වන වගන්තිය ලෙස බලාත්මක විය යුතු ය:-\n\n\"දණ්ඩනය 238අ. (1) විනිශ්චයකාරවරයා විසින්‌ දණ්ඩන\n\nනියම කිරීම කියමය නියම කරනු ලබන අවස්ථාවේ දී, අදාළ\nසියලු කරුණු සළකා බැලීමෙන්‌ පසුව චූදිතයා\nවරදකරු කරන ලද වරදට වරදකරු කිරීමට පෙර\nඅත්‌අඩංගුවෙහි සිටි කාලය සංජානනය කරනු ලැබිය\nහැකි අතර, එවැනි අවස්ථාවල දී එසේ අත්‌අඩංගුවෙහි\nසිටි කාලය ඔහුගේ දණ්ඩනයෙහි කොටසක්‌ ලෙස\nසලකනු ලැබිය යුතු ය:\n\nඑසේ වුව ද, ඒ චූදිතයා අත්‌අඩංගුවෙහි සිටි කාලය\nඔහුගේ දණ්ඩනයෙහි කොටසක්‌ ලෙස සලකනු\nනොලබන අවස්ථාවක දී, විනිශ්චයකාරවරයා විසින්‌\nඒ සඳහා හේතු වාර්තාගත කරනු ලැබිය යුතු ය:\n\nඑසේ ම තවදුරටත්‌, චූදිතයාට චෝදනා නඟා ඇති\nවරද සම්බන්ධයෙන්‌ නීතිය මගින්‌ විධානාත්මක අවම\nදණ්ඩන නියමයක්‌ දක්වා ඇති අවස්ථාවක දී,\nවරදකරු කිරීමට පෙර චූදිතයා එසේ අත්‌අඩංගුවෙහි\nසිටි කාලය සැලකිල්ලට නොගත යුතු ය.\n\n(2) මේ වගන්තියේ කාර්යය සඳහා\n\"අත්‌අඩංගුවෙහි” යන්නෙන්‌ රිමාන්ඩ්‌ භාරයේ සිටි\nකාලය අදහස්‌ වේ.”.\n\n5. ප්‍රධාන ප්‍රඥප්තියේ 323 වන වගන්තිය, එහි (5) වන\nඋපවගන්තියේ \"එසේ අත්‌අඩංගුවෙහි සිටි කාලය” යන වචන වෙනුවට,\n\"අත්‌අඩංගුවෙහි සිටි කාලය\" යන වචන ආදේශ කිරීමෙන්‌ ඒ වගන්තිය\nමෙයින්‌ සංශෝධනය කරනු ලැබේ.\n\nප්‍රධාන ප්‍රඥප්තියේ\n238අ වන අලුත්‌\nවගන්තිය ඇතුළත්‌\nකිරීම\n\nප්‍රධාන ප්‍රඥ්පතියේ\n323 වන වගන්තිය\nසංශෝධනය කිරීම\n\nප්‍රධාන ප්‍රඥප්තියේ\n333 වන වගන්තිය\n'සංශෝධනය කිරීම\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව\n\n4 2024 අංක 25 දරන\nඅපරාධ නඩු විධාන සංග්‍රහය\n(සංශෝධන) පනත\n\n6. ප්‍රධාන ප්‍රඥප්තියේ 333 වන වගන්තියේ (5) වන උපවගන්තියේ\n\"සිදුවන ලෙස සලකනු ලැබිය යුතු ය.” යන වචන වෙනුවට පහත\nදැක්වෙන කොටස ආදේශ කිරීමෙන්‌ ඒ වගන්තිය මෙයින්‌ සංශෝධනය\nකරනු ලැබේ:-\n\n\"සිදුවන ලෙස සලකනු ලැබිය යුතු ය:\n\nඑසේ වුව ද, අභියාචනාධිකරණය විසින්‌ උචිත\nඅවස්ථාවල දී, ස්වකීය අභියාචනය තීරණය කරන\nතෙක්‌ අභියාචකයකු අත්‌අඩංගුවෙහි සිටි කාලය සහ\nමුල්‌ අවස්ථා අධිකරණය මගින්‌ ඔහු වරදකරු කරනු\nලැබූ අවස්ථාවේ දී ඔහුගේ දණ්ඩනයේ කොටසක්‌\nලෙස සලකනු නොලැබුවා වූ, එසේ වරදකරු\nකිරීමට පෙර අත්‌අඩංගුවෙහි සිටි යම්‌ කාලයක්‌ ඔහුගේ\nඅභියාචනය අවසන්‌ කරන අවස්ථාවේ දී පනවනු\nලබන ඔහුගේ දණ්ඩනයේ කොටසක්‌ ලෙස සලකමින්‌\nආඥාවක්‌ කරනු ලැබිය හැකි ය.”.\n\n7. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌, අංක 118, දොස්තර ඩැනිස්ටර්‌ ද සිල්වා මාවත, කොළඹ 08,\nරජයේ මුද්‍රණාලයේ පිහිටි \"ප්‍රකාශන පියස” හි දී මිල දී ගත හැකි ය.\n",
  "document_type": "Act",
  "year": 2024,
  "language": "si"
}