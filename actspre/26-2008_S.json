{
  "document_id": "26-2008_S",
  "raw_text": "2008 අංක 26 දරන පරිසර සංරක්ෂණ බඳු\nපනත\n\n[සහතිකය සටහන්‌ කළේ 2008 ජුනි මස 06 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2008 ජුනි මස 06 වැනි දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 4.00 යි. තැපැල්‌ ගාසතුව : රු. 5.00 යි.\n\n2008 අංක 26 දරන පරිසර සංරක්ෂණ\nබඳු පනත\n\n[සහතිකය සටහන්‌ කළේ 2008 ජුනි මස 06 වැනි දින]\nඑල්‌. ඩී.__ඕ. 6/2008.\n\nපරිසරයට අහිතකර බලපෑම ඇති කළ හැකි පාරිභොගිකයනට අයිති\nනිශ්චිත අයිතමයන්‌ මත හෝ ශ්‍රී ලංකාවට ආනයනය කරනු\nලබන හෝ ශ්‍රී ලංකාවෙ දී නිෂ්පාදනය කරනු ලබන ඇතැම\nනිශ්චිත අයිතමයන්‌ මත හෝ ශ්‍රී ලංකාවෙ දී සපයනු ලබන\nනිශ්චිත සේවා මත, පරිසර සංරක්ෂණ බද්දක්‌ පැනවීම\nපිණිස ද; ඒ බද්ද එක්‌ රැස්‌ කිරීම හා අයකර ගැනීම පිණිස ද;\nඊට සමබන්ධ හෝ ආනුෂංගික කාරණා සඳහා විධිවිධාන\nසැලැස්වීම පිණිස ද වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2008 අංක 26 දරන පරිසර සංරක්ෂණ බදු\nපනත යනුවෙන්‌ හඳුන්වනු ලැබේ.\n\n2. (1) මේ පනත ක්‍රියාත්මක වන දිනයේ සිට සහ ඉන්‌ පසුව\n“පරිසර සංරක්ෂණ බද්ද” යනුවෙන්‌ හඳුන්වනු ලබන බද්දක්‌ අයකරනු\nලැබේ. වටිනාකම අනුව හෝ නිශ්චිත පදනමක්‌ මත ගණන්‌ බලනු\nලබන පරිසර සංරක්ෂණ බද්ද මුදල්‌ විෂයය භාර අමාත්‍යවරයා\nවිසින්‌ පරිසර විෂයය භාර අමාත්‍යවරයා විමසා ගැසට්‌ පත්‍රයේ පළ\nකරනු ලබන නියමයක්‌ මගින්‌ නිශ්චිතව සඳහන්‌ කරනු ලබන\n\nඅනුප්‍රමාණ අනුව\n(අ) පාරිභොගිකයකුට අයිති යම්‌ නිශ්චිත අයිතමයක්‌;\n\n(ආ) ශ්‍රී ලංකාවට ආනයනය කරනු ලබන හෝ ශ්‍රී ලංකාවේ\nනිෂ්පාදනය කරනු ලබන නිශ්චිතව සඳහන්‌ කරනු ලබන\nඅයිතමයන්‌; හෝ\n\n(ඇ) ශ්‍රී ලංකාව තුළ දී සපයනු ලබන නිශ්චිත සේවාවන්‌,\nමත පැනවිය යුතු ය.\n\n(2) (1) වන උපවගන්තිය යටතේ කරනු ලබන නියමයේ බද්ද\nපනවනු ලැබිය හැක්කේ කවර අයිතම මත ද යන්න සහ කවර\nකාණ්ඩ මත ද යන්න නිශ්චිතව සඳහන්‌ කළ හැකි ය.\n\n3. (1) මේ පනතේ පටහැනිව කුමක්‌ සඳහන්‌ වුව ද, 2 වන\nවගන්තිය යටතේ පනවනු ලැබූ පරිසර සංරක්ෂණ බද්ද\n\n(අ) පාරිභෝගිකයකුට අයිති අයිතමයක්‌ සම්බන්ධයෙන්‌ වන\nවිට, පරිසර විෂයය භාර අමාත්‍යවරයා විමසා, මුදල්‌ විෂයය\n\nලුහුඬු නාමය.\n\nපරිසර සංරක්ෂණ\nබද්ද පැනවීම.\n\nපරිසර සංරක්ෂණ\nබද්ද එක්රැස්‌ කිරීම,\nපරිපාලනය සහ\nඅයකිරීම කළ යුතු\nආකාරය.\n\nපරිසර සංරක්ෂණ\nබද්ද ඒකාබද්ධ\nඅරමුදලට\nප්‍රේෂණය කළ යුතු\nබව.\n\n2 2008 අංක 26 දරන පරිසර සංරක්ෂණ\nබඳු ෂනත\n\nභාර අමාත්‍යවරයා විසින්‌ ගැසට්‌ පත්‍රයේ පළ කරනු ලබන\nනියමයක්‌ මගින්‌ නිශ්චිතව දක්වනු ලබන ආයතනයක්‌ මගින්‌\nඑක්‌ රැස්‌ කරනු ලැබිය යුතු ය;\n\n(ආ) ආනයනකරුවකු සම්බනධයෙන' වන විට එම\nආනයනකරු විසින්‌ ආනයනය කරනු ලැබූ සෑම නිශ්චිත\nඅයිතමයක්‌ සඳහා ම (235 වන අධිකාරය වූ) රේගු\nආඥාපනතේ විධිවිධානවලට අනුව රේගු අධ්‍යක්ෂ\nජනරාල්වරයා විසින්‌ එක්‌ රැස්‌ කිරීම සිදු කළ යුතු ය;\n\n(ඇ) දේශීය නිෂ්පාදකයකු සම්බන්ධයෙන්‌ වන විට, එබඳු\nනිෂ්පාදකයකු විසින්‌ නිෂ්පාදනය කරනු ලබන සෑම නිශ්චිත\nඅයිතමයක්‌ සඳහා ම, 1989 අංක 13 දරන නිෂ්පාදන බදු\n(විශේෂ විධිවිධාන) පනතේ කාර්ය සඳහා පත්‌ කරන ලද\nනිෂ්පාදන බදු අධ්‍යක්ෂ ජනරාල්වරයා විසින්‌, ඒ පනතේ\nවිධිවිධානවලට අනුව එක්‌ රැස්‌ කිරීම සිදු කළ යුතු ය;\n\n(ඇ) නිශ්චිත සේවාවක්‌ සම්බන්ධයෙන්‌ වන විට, සේවා\nසපයන්නකු විසින්‌ සපයනු ලබන සෑම නිශ්චිත සේවාවක්‌\nසඳහා ම, 1989 අංක 13 දරන නිෂ්පාදන බදු (විශේෂ\nවිධිවිධාන) පනතේ කාර්ය සඳහා පත්‌ කරන ලද නිෂ්පාදන\nබදු අධ්‍යක්ෂ ජනරාල්වරයා විසින, ඒ පනතෙ\nවිධිවිධානවලට අනුව එක්‌ රැස්‌ කිරීම සිදු කළ යුතු ය.\n\n(2) (1) වන උපවගන්තියේ (ආ), (ඇල) සහ (ඈ) ඡේද යටතේ එක්‌\nරැස්‌ කරනු ලබන පරිසර සංරක්ෂණ බද්ද අවස්ථාවෝචිත පරිදි ,\n(235 වන අධිකාරය වූ) රේගු ආඥාපනතේ හෝ 1989 අංක 13 දරන\nනිෂ්පාදන බදු (විශේෂ විධිවිධාන) පනතේ විධිවිධානවලට අනුකූලව,\nරේගු අධ්‍යක්ෂ ජනරාල්වරයා විසින්‌ හෝ 1989 අංක 13 දරන නිෂ්පාදන\nබදු (විශේෂ විධිවිධාන) පනතේ කාර්ය සඳහා පත්‌ කරන ලද\nනිෂ්පාදන බදු අධ්‍යක්ෂ ජනරාල්වරයා විසින්‌ එක්රැස්‌ කිරීම,\nපරිපාලනය කිරීම හා අයකර ගැනීම කළ යුතු ය.\n\n4. 3 වන වගන්තියේ (1) වන උපවගන්තියේ (අ) ඡේදය යටතේ\nකරන ලද නියමයේ නිශ්චිතව දැක්වෙන ආයතනය, රේගු අධ්‍යක්ෂ\nජනරාල්වරයා සහ 1989 අංක 13 දරන නිෂ්පාදන බදු (විශේෂ\nවිධිවිධානා පනතේ කාර්ය සඳහා පත්‌ කරන ලද නිෂ්පාදන බදු\nඅධ්‍යක්ෂ ජනරාල්වරයා විසින්‌, මෙම පනත ප්‍රකාරව පරිසර\nසංරක්ෂණ බද්ද ලෙස රැස්කළ සියලුම මුදල්‌ ඒකාබද්ධ අරමුදලේ\n“පරිසර සංරක්ෂණ බදු ගිණුමට” ප්‍රේෂණය කරනු ලැබිය යුතු ය.\n\n2008 අංක 26 දරන පරිසර සංරක්ෂණ 3\nබඳු පනත\n\n5. 2 වන වගන්තිය ප්‍රකාරව අමාත්‍යවරයා විසින්‌ කරනු ලබන\nසෑම නියමයක්‌ මං\n\n(අ) එම නියමයට අමාත්‍යවරයා විසින්‌ සිය අත්සන තැබූ වහාම\nක්‍රියාත්මක විය යුතු ය;\n\n(ආ) හැකි පහසු ඉක්මණින්‌ ගැසට්‌ පත්‍රයේ පළ කරනු ලැබිය\nයුතු ය;\n(ඇ) ඉන්‌ පසුව හැකි පහසු ඉක්මණින්‌ පාර්ලිමේන්තුවේ\n\nයෝජනා සම්මතයක්‌ මගින්‌ අනුමත කරනු ලැබිය යුතු ය;\nසහ\n\n(ඇ) පාර්ලිමේන්තුව විසින්‌ අනුමත කරනු නොලැබූවේ නම්‌\nඑය යටතේ කලින්‌ කරන ලද කිසිවකට අගතියක්‌ නොවන\nපරිදි, එම යෝජනා සම්මතයේ දින සිට බලපැවැත්වෙන\nපරිදි පරිච්ඡින්න කරනු ලැබූ ලෙස සලකනු ලැබිය\nයුතු ය.\n\n6. (1) 2 වන සහ 3 වන වගන්ති ප්‍රකාරව පනවා එක්‌ රැස්‌\nකරනු ලබන පරිසර සංරක්ෂණ බද්ද ගෙවීමට බැදී සිටින කිසියම්‌\nතැනැත්තකු බදු ගෙවීම පැහැර හරිනු ලැබූ අවස්ථාවක දී, එකී බදු\nගෙවීම පැහැර හරින ලද සෑම තැනැත්තකු සඳහා ම මෙහි\nඋපලේඛනයේ නිශ්චිතව සඳහන්‌ කර ඇති ප්‍රමාණවලින්‌ දණ්ඩනයන්‌\nපනවනු ලැබිය යුතු ය.\n\n(2) බද්ද ගෙවීම පැහැර හරින ලද සෑම තැනැත්තකු ම 1980 අංක\n47 දරන ජාතික පාරිසරික පනත ප්‍රකාර බදු පැහැර හරින්නකු ලෙස\nසලකනු ලැබිය යුතු අතර, පැහැර හරින ලද මුදල්‌ ප්‍රමාණය අය කර\nගැනීම සම්බන්ධයෙන්‌ ඒ පනතේ විධිවිධාන අවශ්‍ය වෙනස්‌ කිරීම්‌\nසහිතව, අදාළ විය යුතු ය.\n\n(3) එවැනි පැහැර හැරීමකට අදාළ කරුණු සනාථ කර ගැනීම\nසඳහා සුදුසු යයි සලකනු ලබන පියවර, 1980 අංක 47 දරන ජාතික\nපාරිසරික පනත යටතේ ස්ථාපිත මධ්‍යම පරිසර අධිකාරිය විසින්‌\nගනු ලැබිය යුතු අතර, මධ්‍යම පරිසර අධිකාරිය විසින්‌ ඉන්‌ පසුව\nපැහැර හරින ලද මුදල්‌ ප්‍රමාණය සහ දණ්ඩනය අය කර ගත යුතු ය.\nඅවශ්‍ය අවස්ථාවල දී, අවස්ථාවෝචිත පරිදි, 3 වන වගන්තියේ (1)\nවන උපවගන්තියේ (අ) ඡේදය යටතේ කරන ලද නියමයේ නිශ්චිතව\nදැක්වෙන ආයතනයට හෝ රේගු අධ්‍යක්ෂ ජනරාල්වරයාට හෝ\n1989 අංක 13 දරන නිෂ්පාදන බදු (විශේෂ විධිවිධානා පනතේ\n\nනියමය\nපාර්ලිමේන්තුවේ\nසභාගත කළ යුතු\nබව.\n\nපරිසර සංරක්ෂණ\nබද්ද ගෙවීම\nපැහැර හැරි විට\nදණ්ඩනය.\n\nඅනනුකූලතාවයක්‌\nඇති වූ විට සිංහල\nභාෂා පාඨය\nබලපැවැත්චිය යුතු\nබව.\n\n4 2008 අංක 26 දරන පරිසර සංරක්ෂණ\nබඳු ෂනත\n\nකාර්ය සඳහා පත්‌ කරන ලද නිෂ්පාදන බදු අධ්‍යක්ෂ ජනරාල්වරයාට\nපැහැර හැර ඇති මුදල්‌ ප්‍රමාණය සහ දණ්ඩනය අය කර ගැනීමට\nක්‍රියාකිරීම සඳහා උපදෙස්‌ ලබා දිය යුතු ය. මේ සඳහා අවශ්‍ය\nඋපදෙස්‌ හා මාර්ගෝපදේශ කලින්‌ කළට මධ්‍යම පරිසර අධිකාරිය\nවිසින්‌ නිකුත්‌ කළ යුතු ය.\n\n7. මේ පනතේ සිංහල හා දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nඋපලේඛනය [7 වන වගන්තිය ]\n1 වන තීරය 11 වන තීරය\nඋණ්වඛනය ගෙව්මට ගෙඵවය යුතු උණ්චනය\nයටන' ආද්ගලයන“\n\n1. | නිශ්චිත අයිතමයක්‌ රුපියල්‌ පන්සියයක ට නොඅඩු සහ\nඅයිති රුපියල්‌ දෙදහසක ට නොවැඩි\nපාරිභෝගිකයකු\n\n2.| ආනයනකරුවකු රුපියල්‌ පන්දහසක ට නොඅඩු සහ\n\nරුපියල්‌ දසදහසක ට නොවැඩි\n\n3. | දේශීය නිෂ්පාදකයකු රුපියල්‌ පන්දහසක ට නොඅඩු සහ\n\nරුපියල්‌ දසදහසක ට නොවැඩි\n\n4.| සේවා සපයන්නකු රුපියල්‌ පන්දහසක ට නොඅඩු සහ\n(ශ්‍රී ලංකාව තුළ) රුපියල්‌ දසදහසක ට නොවැඩි\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2008,
  "language": "si"
}