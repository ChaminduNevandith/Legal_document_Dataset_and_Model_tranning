{
  "document_id": "27-2009_S",
  "raw_text": "2009 අංක 27 දරන මහවැලි සංස්කෘතික\nපදනම භාරයේ අධ්‍යක්ෂ මණ්ඩලය\n(සංස්ථාගත කිරීමේ) පනත\n\n[සහතිකය සටහන්‌ කළේ 2009 මැයි මස 06 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2009 මැයි මස 07 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 7.00 යි. තැපැල්‌ ගාස්තුව : රු. 5.00 යි.\n\n2009 අංක 27 දරන මහවැලි සංස්කෘතික පදනම භාරයේ\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\n|සහතිකය සටහන්‌ කළේ 2009 මැයි මස 06 වන දින]\n\nඑල්‌. ඩී... ඕ. (අයි.එන්‌.සී.) 7/2007.\n\nමහවැලි සංස්කෘතික පඳනම භාරයේ අධ්‍යක්ෂ මණ්ඩලය\nසංස්ථාගත කිරීම සඳහා වූ පනතකි.\n\n“මහවැලි කල්චරල්‌ ෆවුන්ඬේෂන්‌ ට්‍රස්ට්‌” යනුවෙන්‌ හඳුන්වනු\nලබන සහ සඳහන්‌ කරනු ලබන සමාගමක්‌ 1982 අංක 17 දරන\nසමාගම්‌ පනතේ විධිවිධාන යටතේ ලියාපදිංචි කරනු ලැබ එහි\nමෙතෙක්‌ බලාත්මකව පැවති රීති සහ එම සමාගමේ සාංගමික\nසංස්ථා පත්‍රය සහ ව්‍යවස්ථාවලිය අනුව, එකී සමාගමට සම්බන්ධ\nසියලු පරමාර්ථ හා කාරණා ඵලදායී ලෙස ක්‍රියාත්මක කිරීමේ හා\nකර ගෙන යාමේ කාර්යය සඳහා මෙතෙක්‌ කල්‌ ශ්‍රී ලංකාවේ පිහිටුවා\nතිබූ හෙයින්‌ ද :\n\nඑකී සමාගම පිහිටුවනු ලැබුවේ යම්‌ පරමාර්ථ හා කාරණා සඳහා\nද, ඒ පරමාර්ථ හා කාරණා එකී සමාගමේ අධ්‍යක්ෂ මණ්ඩලය\nවිසින්‌ මෙතෙක්‌ කල්‌ සාර්ථකව ක්‍රියාත්මක කර හා ඉටු කර ඇති\nහෙයින්‌ ද:\n\nඑකී අධ්‍යක්ෂ මණ්ඩලය සංස්ථාගත කරන ලෙස ඉල්ලුම්‌ කර\nඇති හෙයින්‌ ද, එකී ඉල්ලීමට ඉඩ දීම මහජන යහපත පිණිස වන\nහෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ මෙසේ පනවනු ලැබේ:\n\n1. මෙ පනත 2009 අංක 27 දරන මහවැලි සංස්කෘතික පදනම්‌\nභාරයේ අධ්‍යක්ෂ මණ්ඩලය (සංස්ථාගත කිරීමේ) පනත යනුවෙන්‌\nහඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දිනයේ සිට සහ ඉන්‌\nපසුව (මෙහි මින්‌ මතු “භාරය” යනුවෙන්‌ සඳහන්‌ කරනු ලබන)\n“මහවැලි කල්චරල්‌ ෆවුන්ඩේෂන්‌ ට්‍රස්ට්‌” හි අධ්‍යක්ෂ මණ්ඩලයේ\nදැනට සාමාජිකයන්‌ වන තැනැත්තන්‌ සහ මෙයින්‌ පිහිටුවනු ලබන\nසංස්ථාවට සාමාජිකයන්‌ වශයෙන්‌ මින්‌ මතු බඳවා ගනු ලබන\nතැනැත්තන්‌ ද (මෙහි මින්‌ මතු “සංස්ථාව” යනුවෙන්‌ සඳහන්‌ කරනු\nලබන) “මහවැලි සංස්කෘතික පදනම්‌ භාරයේ අධ්‍යක්ෂ මණ්ඩලය”\nයන නාමය හා අභිධානය යටතේ අවිච්ඡින්න පැවැත්මක්‌ ඇති\n\nපූර්විකාව.\n\nලුහුඬු නාමය.\n\nමහවැලි\nසංස්කෘතික පදනම්‌\nභාරයේ අධ්‍යක්ෂ\nමණ්ඩලය\nසංස්ථාගත කිරීම\n\nසංස්ථාවේ පොදු\nපරමාර්ථ.\n\n2 23009 අංක 27 දරන මහවැලි සංස්කෘතික පදනම භාරයේ\n\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\nසංස්ථාවක්‌ විය යුතු අතර, ඒ නාමයෙන්‌ ඒ සංස්ථාව විසින්‌ ද ඊට\nවිරැද්ධව ද, නඩු පවරනු ලැබිය හැකි ය. තව ද, පොදු මුද්‍රාවක්‌ තබා\nගැනීමේ ද, එය පාවිච්චි කිරීමේ ද, ස්වකීය අභිමතය පරිදි එය\nවෙනස්‌ කිරීමෙ ද පූර්ණ බලය සහ අධිකාරිය ඊට ඇත්තේ ය.\n\n3.\n\nසඳහා ද,\n\nසංස්ථාව සංස්ථාපනය කරනු ලබන්නේ යම්‌ පොදු පරමාර්ථ\n\nඒ පොදු පරමාර්ථ පහත සඳහන්‌ පරිඳි විය යුතු යයි\n\nමෙයින්‌ ප්‍රකාශ කරනු ලැබේ:\n\n(අ)\n\n(ආ)\n\nඳං\n\n(ඇ\n\nඳං\n\n(ඇඈ\n\n(ඉ)\n\n(ඊ\n\nස\n\n(උල\n\n(ඌ)\n\n(එ)\n\nදැනට ඉදි වෙමින්‌ පවතින පූජනීය කොත්මලේ මහවැලි\nමහා සැය සාදා නිම කිරීම සහ එකී මහවැලි මහා සෑයේ\nනඩත්තු කටයුතු සහ ප්‍රතිසංස්කරණ කටයුතු ක්‍රියාත්මක කිරීම;\n\nමහවැලි මහා සෑය අසල සම්ප්‍රදායික බෞද්ධාගමික හා\nසංස්කෘතික වතාවත්‌ ඉටු කළ හැකි අන්දමින්‌ එහි පරිසරය\nසකස්‌ කිරීමට වගබලා ගැනීම හා ඊට පහසුකම්‌ සැලසීම ;\n\nසංස්ථාවේ පරමාර්ථ අවබෝධ කරවීමෙහි ලා ප්‍රදර්ශන,\nදේශන, සම්මන්ත්‍රණ පැවැත්වීම, ප්‍රකාශන පළ කිරීම;\n\nමහවැලි මහා සෑය පිහිටා ඇති මධ්‍යම පළාත ප්‍රමුඛ අනෙකුත්‌\nසියලුම පළාත්වල බෞද්ධ සිද්ධස්ථානවල පැවැත්ම සඳහා\nකටයුතු කිරීම ;\n\nබුද්ධ ශාසනයේ චිරස්ථිතිය සඳහා කළ හැකි සෑම\nක්‍රියාමාර්ගයක්ම අනුගමනය කිරීම ;\n\nබෞද්ධ ධර්මය ආරක්ෂා කිරීම සහ එහි දේශනා කර ඇති\nදැහැමි දිවි පෙවෙත බෞද්ධයන්‌ අතර ප්‍රචාරය කිරීම ;\n\nබෞද්ධ දරු දැරියන්ගේ අධ්‍යාපනික කටයුතු වැඩිදියුණු\nකිරීම සහ එම දරු දැරියන්ගේ අධ්‍යාත්මික ගුණ වගාව\nදියුණු කිරීම ;\n\nශ්‍රී ලංකාවේ හා විදේශයන්හි බෞද්ධ සංවිධාන සමග මිත්‍ර\nසම්බන්ධතා ඇති කරගෙන පවත්වා ගැනීම ; සහ\n\nබෞද්ධ සංස්කෘතික අනන්‍යතාවය ආරක්ෂා කිරීම.\n\n2009 අංක 27 දරන මහවැලි සංස්කෘතික පදනම හාරයේ 3\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\n4. (1) සංස්ථාව විසින්‌ යම්‌ මහා සභා රැස්වීමක දී ඊට පැමිණ\nඡන්දය දෙන සාමාජිකයන්ගෙන්‌ තුනෙන්‌ දෙකකට නොඅඩු බහුතර\nඡන්දයෙන්‌ මේ පනතේ සහ වෙනත්‌ යම්‌ ලිඛිත නීතියක\nවිධිවිධානවලට අනනුකූල නොවන රීති, පහත දැක්වෙන සියලු\nකාරණා හෝ ඉන්‌ කිසිවක්‌ සඳහා කලින්‌ කල සෑදීම නීත්‍යනුකූල\nවන්නේ ය:\n\n(අ) සාමාජිකයන්‌ ඇතුළත්‌ කර ගැනීම, ඔවුන්ගේ ඉල්ලා අස්වීම\nහෝ ඔවුන්‌ නෙරපීම ;\n\n(ආ) ධුර දරන්නන්‌ තෝරා පත්‌ කර ගැනීම, ඔවුන්ගේ ඉල්ලා\nඅස්වීම, ඔවුන්‌ ධුරය හිස්‌ කිරීම, ඔවුන්‌ ධුරයෙන්‌ නෙරපීම\nසහ ඔවුන්ගේ බලතල, කාර්ය සහ කර්තව්‍ය ;\n\nදං\n\nඅධ්‍යක්ෂ මණ්ඩලයේ සාමාජිකයන්‌ තෝරා පත්‌ කර ගැනීම\nසහ ඔවුන්ගේ බලතල, කාර්ය සහ කර්තව්‍ය, මණ්ඩලයේ\nසාමාජිකයන්ගේ ධුර කාලය සහ මණ්ඩලයේ\nසාමාජිකයන්ගේ පුරප්පාඩු පිරවීම ;\n\n(ඇ\n\nදං\n\nසංස්ථාවේ විවිධ නිලධරයන්ගේ, අනුයෝජිතයන්ගේ සහ\nසේවකයන්ගේ බලතල, කාර්ය සහ කර්තව්‍ය ;\n\n(ඇඈ\n\nරං\n\nඅධ්‍යක්ෂ මණ්ඩලයේ රැස්වීම්‌ කැඳවීම සහ පැවැත්වීමේ දී\nඅනුගමනය කළ යුතු කාර්ය පටිපාටිය සහ රැස්වීම්‌ පවත්වන\nවේලාවන්‌, දින, ස්ථාන, රැස්වීම්‌ පිළිබඳ දැන්වීම්‌ සහ න්‍යාය\nපත්‍රය, රැස්වීමවල ගණපූරණය හා රැසවීම්වල දී\nසාකච්ඡාවට භාජනය කළ යුතු කරුණු ; සහ\n\n(ඉ\n\n(ඊ\n\nයෟ\n\nසංස්ථාවේ දේපළ පරිපාලනය කිරීම සහ කළමනාකරණය\nකිරීම ;\n\n(2) සංස්ථාව විසින්‌ සාදනු ලද යම්‌ රීතියක්‌ (1) වන උපවගන්තිය\nයටතේ ඒ රීතිය සාදනු ලැබූ ආකාරයෙන්ම සංශෝධනය කිරීම,\nවෙනස්‌ කිරීම, ඊට යමක්‌ එකතු කිරීම හෝ පරිච්ඡින්න කිරීම කරනු\nලැබිය හැකි ය.\n\n(3) සංස්ථාවේ සියලු ම සාමාජිකයන්‌ මේ පනතේ 4 වන\nවගන්තිය යටතේ සාදනු ලැබූ සංස්ථාවේ රීතිවලට යටත්‌ විය යුතුය.\n\nසංස්ථාවේ ඊීති.\n\nසංස්ථාවේ අරමුදල.\n\nසංස්ථාවේ කටයුතු\nකළමනාකරණය\nකිරීම.\n\nසාමාජික\nනාමලේඛනය.\n\n4 23009 අංක 27 දරන මහවැලි සංස්කෘතික පදනම භාරයේ\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\n5. (1) සංස්ථාවට එහි ම (මෙහි මින්මතු “අරමුදල” යනුවෙන්‌\nසඳහන්‌ කරනු ලබන) අරමුදලක්‌ තිබිය යුතු අතර, ත්‍යාග, රික්තවරණ,\nපරිත්‍යාග, සම්මාදම්‌ මුදල්‌, දායක මුදල්‌, ගාස්තු හෝ ප්‍රදාන වශයෙන්‌\nසංස්ථාවට හෝ සංස්ථාවේ නමට ලැබෙන සියලු මුදල්‌ අධ්‍යක්ෂ\nමණ්ඩලය විසින්‌ තීරණය කරනු ලබන බැංකු එකක හෝ වැඩි\nගණනක සංස්ථාවේ බැරට තැන්පත්‌ කරනු ලැබිය යුතු ය.\n\n(2) මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී භාරයේ බැරට යම්‌ බැංකුවක හෝ වෙනත්‌ ආයතනයක\nඇති සියලු මුදල්‌, මෙ පනත ක්‍රියාත්මක වන දිනයේ සිට බලපවත්වන\nපරිදි සංස්ථාවේ අරමුදලට බැර කරනු ලැබිය යුතු ය.\n\n(3) සංස්ථාවේ දේපළ පුනරුත්ථාපනය කිරීම, සංවර්ධනය කිරීම\nහෝ දියුණු කිරීම සඳහා යම්‌ ක්ෂය අරමුදලක්‌ හෝ නිධන්‌ අරමුදලක්‌\nසංස්ථාව විසින්‌ පිහිටුවනු ලැබිය හැකි ය.\n\n(4) මේ පනත යටතේ සංස්ථාවේ බලතල හා කරතව්‍ය ක්‍රියාත්මක\nකිරීමේ දී සහ ඉටු කිරීමේ දී සංස්ථාව විසින්‌ දරනු ලැබූ සියලු\nවියදම්‌ අරමුදලින්‌ ගෙවනු ලැබිය යුතු ය.\n\n6. (1) සංස්ථාවේ කටයුතු කළමනාකරණය කිරීම, මේ පනතේ\nවෙනත්‌ විධිවිධානවලට සහ මේ පනතේ 4 වන වගන්තිය යටතේ\nසාදනු ලැබූ සංස්ථාවේ රීතිවලට යටත්‌ ව සභාපතිවරයා,\nලේකම්වරයා, භාණ්ඩාගාරිකවරයා, උප සභාපතිවරයා, නියෝජ්‍ය\nලේකම්වරයා සහ තවත්‌ සාමාජිකයන්ගෙන්‌ සමන්විත වූ ද 4 වන\nවගන්තිය යටතේ සාදනු ලැබූ රඊතිවලට අනුකූලව තෝරා පත්‌ කර\nගනු ලබන්නා වූ ද, (මෙහි මින්මතු “මණ්ඩලය” යනුවෙන්‌ සඳහන්‌\nකරනු ලබන) අධ්‍යක්ෂ මණ්ඩලයක්‌ විසින්‌ පරිපාලනය කළ යුතු ය.\n\n(2) සංස්ථාවේ ප්‍රථම මණ්ඩලය මේ පනත ක්‍රියාත්මක වීම ආරම්භ\nවන දිනයට පෙරාතුව ම වූ දිනයේ දී භාරයේ අධ්‍යක්ෂ මණ්ඩලයේ\nධුර දැරූ තැනැත්තන්ගෙන්‌ සමන්විත විය යුතු ය.\n\n7. මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී භාරයේ සාමාජිකයකු වූ සෑම තැනැත්තකුගේ ම සහ\nඉන්‌ පසුව සංස්ථාවට සාමාජිකයකු වශයෙන්‌ යථා පරිදි ඇතුළත්‌\nකර ගනු ලැබූ සෑම තැනැත්තකුගේ ම නම ඇතුළත්‌ නාම ලේඛනයක්‌\nමණ්ඩලය විසින්‌ පවත්වා ගෙන යනු ලැබිය යුතු ය.\n\n2009 අංක 27 දරන මහවැලි සංස්කෘතික පදනම භාරයේ 5\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\n8. සංස්ථාවේ කර්තව්‍ය නිසි පරිදි ක්‍රියාවට නැංවීම සඳහා,\nකලින්‌ කලට කමිටු පත්‌ කිරීමට සහ අවශ්‍ය යයි සලකනු ලබන\nවෙනත්‌ යම්‌ පියවර ගැනීමට සංස්ථාවට බලය තිබිය යුතු ය.\n\n9. මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී භාරයේ සියලුම ණය සහ බැරකම්‌ මෙයින්‌ සංස්ථාපනය\nකරනු ලබන සංස්ථාව විසින්‌ ගෙවා නිදහස්‌ කළ යුතු අතර, එදිනට\nභාරයට අයවිය යුතු හෝ ගෙවිය යුතු හෝ සියලුම ණය, දායක\nමුදල්‌ සහ සම්මාදම්‌ මුදල්‌, මේ පනතේ කාර්ය සඳහා සංස්ථාවට\nගෙවනු ලැබිය යුතු ය.\n\n10, මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව පහත සඳහන්‌ බලතල ද ඇතුළුව, සංස්ථාවේ පරමාර්ථ හෝ\nඒ පරමාර්ථ අතුරින්‌ කිසිවක්‌ නංවාලීම හෝ වැඩිදියුණු කිරීම උදෙසා\nඅවශ්‍ය හෝ හිතකර කවර හෝ ක්‍රියා, කාරණා හෝ දේ කිරීමට, ඉටු\nකිරීමට හා ක්‍රියාත්මක කිරීමට සංස්ථාවට බලය ඇත්තේ ය :\n\n(අ) අරමුදල්‌ වැඩිදියුණු කිරීමට සහ මුදල්‌ හෝ ඊට සමාන\nවෙනත්‌ ප්‍රදාන, ත්‍යාග හෝ පරිත්‍යාග ලබා ගැනීමට ;\n\n(ආ) චංචල හෝ නිශ්චල දේපළ කවරාකාරයෙන්‌ හෝ අත්කර\nගැනීමට සහ දැරීමට ද, බද්දට හෝ කුලියට දීමට හෝ\nගැනීමට ද, උකස්‌ කිරීමට, ඔඩපනය කිරීමට හෝ විකිණීමට\nද, නැතහොත්‌ අන්‍යාකාරයෙන්‌ බැහැර කිරීමට ;\n\n(ඇ) විනිමය බිල්පත්‌, චෙක්පත්‌, පොරොන්දු නෝට්ටු සහ\nවෙනත්‌ ගනුදෙනු කළ හැකි සාධන පත්‍ර සෑදීමට, ලිවීමට,\nභාර ගැනීමට, වට්ටම්‌ කිරීමට, පිටසන්‌ කිරීමට, ගනුදෙනු\nකිරීමට, මිලට ගැනීමට, විකිණීමට හා නිකුත්‌ කිරීමට ;\n\n(ඇ) බැංකු ගිණුම්‌ විවෘත කිරීමට, ක්‍රියාත්මක කිරීමට හා ඒ\nගිණුම්‌ වසා දැමීමට ද, ඇප ඇතිව හෝ නැතිව මුදල්‌\nණයට ගැනීමට ;\n\n(ඉ) සංස්ථාවේ කාර්ය සඳහා වහාම අවශ්‍ය නොවන යම්‌\nඅරමුදල්‌ මණ්ඩලය විසින්‌ සුදුසු යයි කල්පනා කරනු ලබන\nයම්‌ ආකාරයකින්‌ ආයෝජනය කිරීමට ;\n\nකමිටු පත්‌ කිරීම.\n\nභාරය විසින්‌\nගෙවිය යුතු සහ\nභාරයට අයවිය යුතු\nණය.\n\nසංස්ථාවේ බලතල.\n\nසංස්ථාව විසින්‌\nචංචල සහ නිශ්චල\nදේපළ දැරිය හැකි\nබව.\n\nගිණුම්‌ සහ\nවිගණනය.\n\n6 2009 අංක 27 දරන මහවැලි සංස්කෘතික පදනම හාරයේ\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\n(ඊ) සංස්ථාවට අයත්‌ හෝ සංස්ථාව විසින්‌ දරනු ලබන යම්‌\nඉඩමක යම්‌ ගොඩනැගිල්ලක්‌ හෝ ව්‍යුහයක්‌ ඉදි කිරීම\nහෝ ඉදි කිරීමට සැලැස්වීමට ;\n\nයම්‌ තැනැත්තකු හෝ පුද්ගල මණ්ඩලයක්‌ සමග කොන්ත්‍රාත්‌\nහෝ ගිවිසුම්වලට එළඹීමට ; සහ\n\n(උල\n\n(ඌා) සංස්ථාවේ නිලධරයන්‌ සහ සේවකයන්‌ පත්‌ කිරීමට\nසේවයෙයහි නියුක්ත කිරීමට, සේවයෙන්‌ පහ කිරීමට හෝ\nඔවුන්ගේ සේවය අවසන්‌ කිරීමට සහ සංස්ථාව විසින්‌\nනිශ්චය කරනු ලබන යම්‌ වැටුප්‌, දීමනා සහ පාරිතෝෂික\nඔවුන්ට ගෙවීමට.\n\n11. යම්‌ මිලට ගැනීමක්‌ හෝ තෙස්තමෙේන්තු නීයාදනයක්‌\nහේතුවෙන්‌ හෝ වෙනත්‌ ආකාරයකින්‌ හෝ සංස්ථාව සතු වන්නා වූ\nචංචල හෝ නිශ්චල දේපළක්‌ අත්කර ගැනීමට හා දැරීමට නීතියෙන්‌\nසංස්ථාවට බලය හා හැකියාව ඇති අතර, ඒ සියලු දේපළ විකිණීමට,\nඋකස්‌ කිරීමට, බදු දීමට, හුවමාරු කිරීමට හෝ අන්‍යාකාරයකින්‌\nබැහැර කිරීමට ද පූර්ණ බලය ඇතිව, සංස්ථාවේ රීතිවලට යටත්‌ ව\nමේ පනතේ කාර්යය සඳහා ඒ සියලු දේපළ සංස්ථාව විසින්‌ දැරිය\n\nයුතු ය.\n\n12. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n(2) සංස්ථාව විසින්‌ එහි ආදායම හා වියදම, වත්කම්‌ හා බැරකම්‌\nසහ සංස්ථාවේ වෙනත්‌ සියලු ගනුදෙනු පිළිබඳව නිසි ගිණුම්‌ තබා\nගැනීමට කටයුතු සැලැස්විය යුතු ය.\n\n(3) සංස්ථාවේ ගිණුම්‌ “සුදුසුකම්‌ ලත්‌ විගණකවරයකු” විසින්‌\nවිගණනය කරනු ලැබිය යුතු ය.\n\n(4) මේ වගන්තියේ “සුදුසුකම්‌ ලත්‌ විගණකවරයා” යන්නෙන්‌\n\n(1) ග්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාර්වරයකු වශයෙන්‌\nවෘත්තියෙහි යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද තැනැත්තෙක්‌ ; හෝ\n\n2009 අංක 27 දරන මහවැලි සංස්කෘතික පදනම හාරයේ 7\nඅධ්‍යක්ෂ මණ්ඩලය (සංස්ථාගත කිරීමෙ) පනත\n\n(110) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු\nශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකුව සිටින්නේ ද එමෙන්ම ගණකාධිකාර්වරයකු\nවශයෙන්‌ වෘත්තියේ යෙදීම සඳහා ඒ ආයතනයේ සභාව\nවිසින්‌ නිකුත්‌ කරන ලද සහතිකයක්‌ දරන්නේ ද එවැනි\nවරලත්‌ ගණකාධිකාරී සමාගමක්‌,\n\nඅදහස්‌ වේ.\n\n13. සංස්ථාවේ සභාපතිවරයා හෝ ලේකම්වරයා නැතහොත්‌\nමණ්ඩලය විසින්‌ නිසි පරිදි බලය ලබා දෙන ලද වෙනත්‌ යම්‌\nතැනැත්තකු ඉදිරිපිට දී හැර සංස්ථාවේ මුද්‍රාව කිසිම සාධන පත්‍රයකට\nනොතැබිය යුතු අතර, තමන්‌ පැමිණ සිටි බවට ලකුණක්‌ වශයෙන්‌\nඔවුන්‌ විසින්‌ ඒ සාධන පත්‍රයේ තම නම්‌ අත්සන්‌ කළ යුතු ය. එසේ\nකරනු ලබන අත්සන්‌ කිරීමක්‌ සාක්ෂිකරුවකු වශයෙන්‌ යම්‌ තැනැත්තකු\nවිසින්‌ කරනු ලබන අත්සන්‌ කිරීමකට පරිබාහිරව විය යුතු ය.\n\n14. සංස්ථාව විසුරුවා හැරීමේ දී එහි සියලු ණය සහ බැරකම්‌\nපියවීමෙන්‌ පසු යම්‌ දේපළක්‌ ඉතිරි වී තිබුණහොත්‌, ඒ දේපළ\nසංස්ථාවේ සාමාජිකයන්‌ අතර බෙදනු නොලැබිය යුතු අතර,\nසංස්ථාවේ පරමාර්ථවලට සමාන පරමාර්ථ ඇත්තා වූ ද ස්වකීය\nරීති අනුව යම්‌ ආදායමක්‌ හෝ දේපළක්‌ ස්වකීය සාමාජිකයන්‌ අතර\nබෙදීම තහනම්‌ කරනු ලබන්නා වූ ද වෙනත්‌ යම්‌ ආයතනයකට\nහෝ ආයතනවලට ඒ දේපළ දීම හෝ පැවර්ම කරනු ලැබිය යුතු ය.\nසංස්ථාව විසුරුවා හරිනු ලබන අවස්ථාවේ දී හෝ ඊට පෙරාතුව ම\nමණ්ඩලය විසින්‌ එම ආයතනය හෝ ආයතන තීරණය කරනු ලැබිය\n\nයුතු ය.\n\n15. ශ්‍රී ලංකා ජනරජයේ හෝ යම්‌ රාජ්‍ය මණ්ඩලයක හෝ\nසංස්ථාවක අයිතිවාසිකම්වලට මේ පනතේ ඇතුළත්‌ කිසිවකින්‌\nහානියක්‌ හෝ බලපෑමක්‌ නොවන්නේ ය.\n\n16. මේ පනතේ සිංහල හා දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත, එවිට, සිංහල භාෂා පාඨය\nබලපැවැත්විය යුතු ය.\n\nසංස්ථාවේ මුද්‍රාව.\n\nවිසුරුවා හැරීමේදී\nඉතිරිවන දේපළ.\n\nජනරජයේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවයක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2009,
  "language": "si"
}