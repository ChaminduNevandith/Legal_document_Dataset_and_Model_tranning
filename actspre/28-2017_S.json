{
  "document_id": "28-2017_S",
  "raw_text": "2017 අංක 28 දරන පළාත්‌ පාලන ආයතන\n(විශේෂ විධිවිධාන) පනත\n\n[සහතිකය සටහන්‌ කළේ 2017 නොවැම්බර්‌ මස 17 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2017 නොවැම්බර්‌ මස 17 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11 වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 5.00 යි. තැපැල්‌ ගාස්තුව : රු. 10.00 යි.\n\nමෙම පනත */%/07/.010011111611195. අ0%/.1]1.- වෙබ්‌ අඩවියෙන්‌ බාගත කළ හැක.\n\n2017 අංක 28 දරන පළාත්‌ පාලන ආයතන\n(විශේෂ විධිවිධානා පනත\n\n[සහතිකය සටහන්‌ කළේ 2017 නොවැම්බර්‌ මස 17 වන දින]\nඑල්‌. ඩී. ඕ. 1/2017.\n\nඅනපේක්ෂිත සහ හදිසි අවස්ථාගත කරුණු හේතුකොට ගෙන ඡන්ද\nවිමසීම පැවැත්වීම කල්‌ තබනු ලැබූ උතුරු පළාතේ ප්‍රාදේශීය\nසභා දෙකක්‌ සමබන්ධයෙන්‌ අලුතින්‌ නාමයෝජනා කැඳවීම සඳහා\nසහ ඡන්ද විමසීම පැවැත්වීම සඳහා විධිවිධාන සැලැස්වීම සහ\nඒ හා සම්බන්ධ හෝ ඊට ආනුෂංගික කාරණා සඳහා විධිවිධාන\nසැලැස්වීම සඳහා වූ පනතකි\n\nපළාත්‌ පාලන ආයතන ඡන්ද විමසීම්‌ ආඥාපනතේ 26 වන වගන්තිය\nයටතේ උතුරු පළාතේ පුදුකුඩිඉරිප්පු සහ මුහුදුබඩපත්තු ප්‍රාදේශීය\nසභාවල මැතිවරණ සම්බන්ධයෙන්‌ නාමයෝජනා භාරගනු ලබන\nබවට දූන්වීම්‌ පළ කර ඇති හෙයින්‌ ද:\n\nපළාත්‌ පාලන ආයතන ඡන්ද විමසීම්‌ ආඥාපනතේ 38 වන වගන්තියේ\n(3) චන උපවගන්තිය යටතේ කරන ලද නියෝග මගින්‌ ඉහත සඳහන්‌\nප්‍රාදේශීය සභා සඳහා ස්ථිර කරගත්‌ ඡන්ද විමසීමේ දින, අනපේක්ෂිත\nසහ හදිසි අවස්ථාගත කරුණු හේතුවෙන්‌ කලින්‌ කලට කල්‌ දමනු\nලැබූ හෙයින්‌ ද:\n\nඑකී නාමයෝජනා භාර දුන්‌ තැනැත්තන්‌ මියයාම හෝ අවතැන්වීම\nහෝ සිය පක්ෂ වෙනස්‌ කිරීම හෝ නාමයෝජනා භාරදුන්‌ තැනැත්තන්‌\nසැළකිය යුතු සංඛ්‍යාවක්‌ විදේශගතවීම යන කරුණු හේතුවෙන්‌\nහෝ යථෝක්ථ නාමයෝජනා කැඳවනු ලැබූ අවස්ථාවේ දී වයස\nඅවුරුදු තිස්‌ පහට අඩු විය යුතු ව තිබූ අපේක්ෂකයින්‌ වයස අවුරුදු\nතිස්පහ ඉක්මවා ඇති හෙයින්‌, ඉහත සඳහන්‌ ප්‍රාදේශීය සභා\nසම්බන්ධයෙන්‌ අලුත්‌ නාමයෝජනා කැඳවීම සඳහා විධිවිධාන\nසැලැස්වීම අවශ්‍ය වී ඇති හෙයින්‌ ද:\n\nඑකී ප්‍රාදේශීය සභා සම්බන්ධයෙන්‌ නාමයෝජනා භාරදීමේ සිට\nඉකුත්ව ඇති කාලපරිච්ඡේදය හේතුවෙන්‌ එම ප්‍රාදේශීය සභා\nසම්බන්ධයෙන්‌ අලුතෙන්‌ නාමයෝජනා කැඳවීම සඳහා විධිවිධාන\nසැලැස්වීමට ද සහ ඉහත සඳහන්‌ ප්‍රාදේශීය සභා සම්බන්ධයෙන්‌\nඅලුතෙන්‌ ඡන්ද පැවැත්වීම සඳහා විධිවිධාන සැලැස්වීමට ද අවශ්‍යව\nඇති හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:-_\n\n2~-11, 010386 -2862 (2017/10)\n\nපූර්විකාව.\n\nලුහුඬු නාමය.\n\nඇතැම්‌ සභා සඳහා\nඡන්ද විමසීම්‌\nසම්බන්ධයෙන්‌\nනාමයෝජනා සහ\nතැන්පතුවලට අදාළ\nවිධිවිධාන.\n\nඡන්ද පැවැත්වීම\n'සඳහා ආරම්භ කළ\nයුතු පියවර.\n\n2 2017 අංක 28 දරන පළාත්‌ පාලන ආයතන\n(විශේෂ විධිවිධානා පනත\n\n1. මේ පනත 2017 අංක 28 දරන පළාත්‌ පාලන ආයතන\n(විශේෂ විධිවිධාන) පනත යනුවෙන්‌ හඳුන්වනු ලැබේ.\n\n2. (1) (මෙහි මින්මතු \"අආඥාපනත” යනුවෙන්‌ සඳහන්‌ කරනු ලබන)\n(262 වන අධිකාරය වූ ) පළාත්‌ පාලන ආයතන හන්ද විමසීම්‌\nආඥාපනතේ 26 වන වගන්තිය යටතේ පළකරන ලද දුන්වීම්‌ ප්‍රකාරව\nමෙහි උපලේඛනයේ සඳහන්‌ ප්‍රාදේශීය සභා සඳහා වන ඡනද විමසීම්‌\nසම්බන්ධයෙන්‌, ආඥාපනතේ 28 වන වගන්තිය යටතේ ඉදිරිපත්‌\nකරන ලද නාමයෝජනා පම්‍ර, කිසිවිටෙකත්‌ ඉදිරිපත්‌ කරනු\nනොලැබුවාක්‌ මෙන්‌ වලංගු නොවන හා බලාත්මක නොවන ලෙස\nමෙයින්‌ සලකනු ලැබේ.\n\n(2) උපලේඛනයේ සඳහන්‌ ප්‍රාදේශීය සභා සඳහා වන ඡන්ද විමසීම\nසම්බන්ධයෙන්‌, ආඥාපනතේ 38 වන වගන්තියේ (3) චන උපවගන්තිය\nයටතේ පළකරන ලද දුූන්වීම්‌ මෙයින්‌ ප්‍රත්‍යාදිෂ්ට කරනු ලැබේ.\n\n(3) ආඥාපනතේ 30 වන වගන්තියේ පටහැනිව කුමක්‌ සඳහන්‌\nවුව ද, එය නොතකා, උපලේඛනයේ සඳහන්‌ ප්‍රාදේශීය සභාවල\nමැතිවරණ සඳහා ස්වාධීන කණ්ඩායමක්‌ විසින්‌ නම්‌ කරන ලද\nඅපේක්ෂකයන්‌ සම්බන්ධයෙන්‌ ආඥාපනතේ 29 වන වගන්තිය යටතේ\nකරන ලද තැන්පතු, ආපසු ලබාගැනීම සඳහා ආඥාපනතේ 29 වන\nවගන්තියේ (3) වන උපවගන්තිය යටතේ නිකුත්‌ කරන ලද ලදුපත,\nඑම තැන්පතුවක්‌ තැබූ තැනැත්තා විසින්‌ ඉදිරිපත්‌ කිරීමේ දී, එකී\nතැන්පතුව කළ දින සිට මුදල්‌ නැවත ගෙවනු ලබන දිනය දක්වා වූ\nකාලයට වර්ෂයකට සියයට දොළහක පොළී අනුපාතයකට ඒ\nතැන්පත්‌ කළ මුදල, ඒ තැනැත්තා වෙත ආපසු ගෙවනු ලැබිය\nයුතු ය.\n\n3. 2012 අංක 22 දරන පළාත්‌ පාලන ආයතන ඡන්ද විමසීම්‌\n(සංශෝධන) පනතේ 82 වන වගන්තියේ පටහැනිව කුමක්‌ සඳහන්‌\nවුව ද, මෙහි උපලේඛනයේ සඳහන්‌ ප්‍රාදේශීය සභා සඳහා මැතිවරණ\nපැවැත්වීමට ආඥාපනත යටතේ පියවර ආරම්භ කරනු ලැබිය\n\nයුතු ය:\n\nඑසේ වුව ද, ආඥාපනතට අනුකූලව, නාමයෝජනා පිළිබඳ දාන්වීම\nමැතිවරණ කොමිෂන්‌ සභාව විසින්‌ ගැසට්‌ පත්‍රයේ පළකරනු ලබන\nනියමයක්‌ මගින්‌ නිශ්චය කරනු ලැබිය හැකි දිනයක දී, පළ කළ යුතු\nඅතර, එකී දිනය මේ පනත ක්‍රියාත්මක වීම ආරම්භ වන දිනයේ සිට\nමාස හයකට පසු දිනයක්‌ නොවිය යුතු ය.\n\n2017 අංක 28 දරන පළාත්‌ පාලන ආයතන 3\n(විශේෂ විධිවිධානා පනත\n\n4. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nඋපලේඛනය\n\n(2 වන සහ 3 වන වගන්ති)\n\n1. පුදුකුඩිඉරිප්පු ප්‍රාදේශීය සභාව; සහ\n\n2. මුහුදුබඩපත්තු ප්‍රාදේශීය සභාව.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n",
  "document_type": "Act",
  "year": 2017,
  "language": "si"
}