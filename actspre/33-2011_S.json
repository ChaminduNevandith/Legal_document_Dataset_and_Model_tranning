{
  "document_id": "33-2011_S",
  "raw_text": "2011 අංක 33 දරන ශ්‍රී ලංකා ආර්ථික විද්‍යා\nසංගමය (සංසඝථාගත කිරීමෙ) පනත\n\n|සහතිකය සටහන්‌ කළේ 2011 ජූලි මස 19 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2011 ජූලි මස 22 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 5.25 යි. තැපැල්‌ ගාස්තුව : රු. 10.00 යි.\n\n2011 අංක 33 දරන ශ්‍රී ලංකා ආර්ථික විද්‍යා සංගමය\n(සංස්ථාගත කිරීමෙ) පනත\n\n[සහතිකය සටහන්‌ කළේ 2011 ජූලි මස 19 වැනි දින]\nඑල්‌.ඩී.-_ඕ.(අයි.එන්‌.සී.) 14/2009\n\nශ්‍රී ලංකා ආර්ථික විද්‍යා සංගමය සංස්ථාගත කිරීම සඳහා වූ\nපනතකි\n\n“ශ්‍රී ලංකා ආර්ථික විද්‍යා සංගමය” යනුවෙන්‌ හඳුන්වනු ලබන හා\nසඳහන්‌ කරනු ලබන සංගමයක, එකී සංගමයේ සාමාජිකයන්‌ එකඟ\nවූ ව්‍යවස්ථාවලට අනුව එකී සංගමයට සම්බන්ධ සියලු කරුණු\nඵලදායී ලෙස ක්‍රියාත්මක කිරීමේ හා කරගෙන යාමේ කාර්යය සඳහා\nමෙතෙක්‌ කල්‌ 1982 අංක 17 දරන සමාගම්‌ පනත යටතේ වගකීමෙන්‌\nසීමිත සමාගමක්‌ වශයෙන්‌ පිහිටුවා තිබූ අතර, 2007 අංක 07 දරන\nපනත යටතේ නැවත ලියාපදිංචි කිරීම සඳහා ඉල්ලා ඇති\nහෙයින්‌ ද:\n\nඑකී සංගමය පිහිටුවනු ලැබුවේ යම්‌ පරමාර්ථ හා කරුණු සඳහා ද,\nඒ පරමාර්ථ හා කාරණා, එකී සංගමය විසින්‌ මෙතෙක්‌ කල්‌ සාර්ථකව\nක්‍රියාත්මක කර හා ඉටුකර ගෙන ගොස්‌ ඇති හෙයින්‌ ද, එකී සංගමය\nසංස්ථාගත කරන ලෙස ඉල්ලා ඇති හෙයින්‌ ද, එසේ සංස්ථාගත\nකිරීම පනතා යහපතට හේතු වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2011 අංක 33 දරන ශ්‍රී ලංකා ආර්ථික විද්‍යා\nසංගමය (සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දිනයේ සිට හා\nඉන්පසු (මෙහි මින්‌ මතු “සංගමය” යනුවෙන්‌ සඳහන්‌ කරනු ලබන)\nශ්‍රී ලංකා ආර්ථික විද්‍යා සංගමයේ දැනට සාමාජිකයන්ව සිටින\nතැනැත්තන්‌ සහ මෙයින්‌ පිහිටුවනු ලබන සංස්ථාවට සාමාජිකයන්‌\nවශයෙන්‌ මින්‌ මතු ඇතුළත්‌ කර ගනු ලබන තැනැත්තන්‌ (මෙහි මින්‌\nමතු “සංස්ථාව” යනුවෙන්‌ සඳහන්‌ කරනු ලබන) “ශ්‍රී ලංකා ආර්ථික\nවිද්‍යා සංගමය” යන නාමය සහ අභිධානය යටතේ අවිච්ඡින්න\nපැවැත්මක්‌ ඇති සංස්ථාවක්‌ විය යුතු අතර, ඒ නාමයෙන්‌ ඒ සංස්ථාව\nවිසින්‌ ද ඊට විරුද්ධව ද සියලු අධිකරණවල නඩු පවරනු ලැබිය\nහැකි ය. තව ද, පොදු මුද්‍රාවක්‌ තබා ගැනීමේ ද, එය පාවිච්චි\nකිරීමේ ද, ස්වකීය අභිමතය පරිදි එය වෙනස්‌ කිරීමේ ද, පූර්ණ\nබලය හා අධිකාරය ඊට ඇත්තේ ය.\n\n2-01, 004988 -2,590 (2010/07)\n\nපූර්විකාව.\n\nලුහුඬු නාමය.\n\nශ්‍රී ලංකා ආර්ථික\nවිද්‍යා සංගමය\nසංස්ථාගත කිරීම.\n\nසංස්ථාවේ පොදු 3,\nපරමාර්ථ.\n\n2011 අංක 33 දරන ශ්‍රී ලංකා ආර්ථික විද්‍යා සංගමය\n(සංස්ථාගත කිරීමෙ) පනත\n\nසංස්ථාව පිහිටුවනු ලබන්නේ යම්‌ පොදු පරමාර්ථ සඳහා ද,\n\nඒ පොදු පරමාර්ථ පහත සඳහන්‌ පරිදි විය යුතු යයි මෙයින්‌ ප්‍රකාශ\n\nකරනු ලැබෙේ:\n\n(ආ\n\n(ආ)\n\n(ආ)\n\n(ඇ)\n\n(ඉ)\n\n(ර)\n\n(ලා\n\n(ඌ)\n\nශ්‍රී ලංකාව තුළ සහ ඉන්‌ පිටත ආර්ථික විද්‍යා ක්ෂේත්‍රයේ\nඅධ්‍යයනයන්‌ කිරීමට, ඒවා වැඩිදියුණු කිරීමට සහ ඒ සඳහා\nපහසුකම්‌ සැලසීමට;\n\nමෙම ක්ෂේත්‍රයේ පර්යේෂණ කටයුතු සංවිධානය කිරීමට\nසහ ප්‍රවර්ධනය කිරීමට රජයේ සහ පෞද්ගලික අංශයේ\nසහ ජාත්‍යන්තර සංවිධාන සහ ආයතන සමග ඇති කරගත්‌\nගිවිසුම්‌ මත අධ්‍යයනයන්‌ සහ පර්යේෂණයන්‌ කිරීමට;\n\nආර්ථික විද්‍යා ක්ෂේත්‍රයේ ඉගැන්වීම්‌ සහ පුහුණු කිරීමේ\nවැඩසටහන්‌ සැලසුම්‌ කිරීමට සහ සංවිධානය කිරීමට;\n\nආර්ථික විද්‍යාවට අදාළ වන විෂයයන්‌ ගැන දැනුම සහ\nඅවබෝධය වර්ධනය කිරීමේ අරමුණින්‌ පර්යේෂණ\nක්‍රමවේදය පිළිබඳව සිසුන්‌ සහ වෙනත්‌ අය පුහුණු කිරීමට;\n\nඵලදායි සමාජ - ආර්ථික ප්‍රතිපත්ති පිළියෙල කිරීම සඳහා\nසහය වීමට;\n\nආර්ථික සහ සමාජ සංවර්ධනයට අදාළව වාර්තා සකස්‌\nකර ඉදිරිපත්‌ කිරීමට හෝ ආර්ථික සංවර්ධනය පිළිබඳ\nවිෂයයට අදාළ වාර්තා සකස්‌ කිරීමට;\n\nශ්‍රී ලංකාව තුළ සහ ඉන්‌ පිටත ඇති මේ හා සමාන සංගම්‌\nසමග සහයෝගය, එකමුතුකම සහ මිත්‍රත්වය ප්‍රවර්ධනය\nකිරීමට; සහ\n\nශ්‍රී ලංකාවේ හෝ ජාත්‍යන්තර වශයෙන්‌ ආර්ථික සහ\nසමාජයීය සංවර්ධනය ගැන සමීක්ෂණ සහ අධ්‍යයන,\nකිසියම්‌ දේශීය හෝ විදේශීය ආයතනයන්‌ සමග එක්ව\nකිරීමට, ප්‍රවර්ධනය කිරීමට හා පැවැත්වීමට.\n\n2011 අංක 33 දරන ශ්‍රී ලංකා ආර්ථික විද්‍යා සංගමය 3\n(සංස්ථාගත කිරීමෙ) පනත\n\n4. මේ පනතේ සහ වෙනත්‌ යම්‌ ලිඛිත නීතියක විධිවිධානවලට සංස්ථාවේ බලතල.\nයටත්ව පහත සඳහන්‌ බලතල ද ඇතුළුව, සංස්ථාවේ පරමාර්ථ හෝ\nඒ පරමාර්ථ අතුරින්‌ කිසිවක්‌ නංවාලීම හෝ වැඩි දියුණු කිරීම\nඋදෙසා අවශ්‍ය හෝ හිතකර කවර හෝ ක්‍රියා, කාරණා හෝ දේ\nකිරීමට, ඉටුකිරීමට හා ක්‍රියාත්මක කිරීමට සංස්ථාවට බලය\nඇත්තේ ය:-\n\n(අ) අරමුදල්‌ රැස්‌ කිරීම සහ මුදලින්‌ හෝ ද්‍රව්‍යමය වශයෙන්‌\nහෝ ප්‍රදාන, ත්‍යාග හෝ පරිත්‍යාග භාර ගැනීම;\n\n(ආ) චංචල හෝ නිශ්චල දේපළ කවර හෝ ආකාරයකින්‌ අත්කර\nගැනීම, දැරීම, බද්දට හෝ කුලියට ගැනීම හෝ දීම, විකිණීම\nහෝ අන්‍යාකාරයකින්‌ බැහැර කිරීම සහ සංස්ථාවේ කටයුතු\nසඳහා අවශ්‍ය හෝ පහසුවක්‌ වන යම්‌ ගොඩනැගිලි හෝ\nනිර්මාණ ඉදි කිරීම, නඩත්තු කිරීම සහ ඒවායේ වෙනස්කම්‌\nකිරීම;\n\n(ඇ) විනිමය බිල්පත්‌, චෙක්පත්‌, පොරොන්දු නෝට්ටු සහ\nවෙනත්‌ ගනුදෙනු කළ හැකි සාධන පත්‍ර සෑදීමට, ලිවීමට,\nභාර ගැනීමට, වට්ටම්‌ කිරීමට, පිටසන්‌ කිරීමට, ගනුදෙනු\nකිරීමට, මිලට ගැනීමට, විකිණීමට හෝ නිකුත්‌ කිරීමට\nසහ යම්‌ බැංකුවක බැංකු ගිණුම්‌ විවෘත කිරීම, පවත්වාගෙන\nයාම හා වැසීම සහ ඇප ඇතිව හෝ නොමැතිව මුදල්‌\nණයට ගැනීම හෝ ලබා ගැනීම;\n\n(ඇ) සංස්ථාවේ කාර්ය සඳහා වහා ම අවශ්‍ය නොවන මුදල්‌\nකළමනාකරණ සභාව තීරණය කරන ආකාරයට\nආයෝජනය කිරීම;\n\n(ඉං) මේ අරමුණු ක්‍රියාත්මක කිරීමේ දී යම්‌ තැනැත්තකු\nහෝ පුද්ගල මණ්ඩලයක්‌ සමග ගිවිසුම්වලට හෙ\nකොන්ත්‍රාත්තුවලට ඇතුළත්‌ වීම;\n\n(ඊ) විවිධ සාමාජිකයන්ගේ වර්ගීකරණය කිරීම සඳහා ලියාප්දංචි\nවීමට ගෙවිය යුතු ගාස්තු තීරණය කිරීම; සහ\n\n(ලා) සංස්ථාවේ නිලධරයන්‌ හා සේවකයන්‌ පත්‌ කිරීම,\nසේවයෙහි නියුක්ත කිරීම, සේවයෙන්‌ පහ කිරීම හෝ\nසේවය අවසන්‌ කිරීම සහ සංස්ථාව විසින්‌ තීරණය කරනු\nලබන යම්‌ වැටුප්‌, දීමනා සහ පාරිතෝෂික ඔවුන්ට ගෙවීම.\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ රීති.\n\n4 2011 අංක 33 දරන ශ්‍රී ලංකා ආර්ථික විද්‍යා සංගමය\n(සංස්ථාගත කිරීමෙ) පනත\n\n5. (1) සංස්ථාවේ කටයුතු කළමනාකරණය කිරීම, පාලනය කිරීම\nසහ පරිපාලනය කිර්ීම (මෙහි මින්‌ මතු “සභාව” යනුවෙන්‌ සඳහන්‌\nකරනු ලබන) කළමනාකරණ සභාවක්‌ වෙත මේ පනතේ විධිවිධාන\nයටතේ සහ 6 වන වගන්තිය යටතේ සාදනු ලබන යම්‌ රීතියකට\nයටත්ව පැවරෙන්නේ ය.\n\n(2) මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී සංගමයේ පාලක සභාවේ සාමාජිකයන්‌ වශයෙන්‌ ධුර\nදැරුවා වූ සාමාජිකයන්‌ සංස්ථාවේ ප්‍රථම සභාවේ සාමාජිකයන්‌\nලෙස සලකනු ලැබිය යුතු ය.\n\n6. (1) සංස්ථාව විසින්‌ සාමාජිකයන්ගේ යම්‌ මහා සභා රැස්වීමක\nදී ඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට\nනොඅඩු බහුතර ඡන්දයෙන්‌ මේ පනතට අනනුකූල නොවන ඊීති\nපහත දැක්වෙන සියලු කාරණා සඳහා හෝ ඉන්‌ කිසිවක්‌ සඳහා\nකලින්‌ කල සෑදීම නීත්‍යනුකූල වන්නේ ය:\n\n(අ) සාමාජිකයන්‌ වර්ග කිරීම, එක්‌ එක්‌ පන්තියට අයත්‌\nසාමාජිකයන්‌ විසින්‌ ගෙවිය යුතු ගාස්තු, ඔවුන්‌ ඇතුළත්‌\nකර ගැනීම, ඔවුන්‌ ඉවත්‌ කිරීම හෝ නෙරපීම හෝ ඔවුන්ගේ\nඉල්ලා අස්වීම සහ සාමාජික නාමලේඛනයක්‌ පවත්වාගෙන\nයාම;\n\n(ආ) සභාවේ ධුර දරන්නන්‌ තෝරා පත්කර ගැනීම, සභාවේ\nනිලධරයන්ගේ ඉල්ලා අස්වීම හෝ ඔවුන්‌ ධුරයෙන්‌ ඉවත්‌\nකිරීම හෝ ධුර අත්‌ හැරීම සහ සභාවේ ධුර දරන්නන්ගේ\nබලතල, කාර්ය සහ කර්තව්‍ය;\n\n(ඇ) සංස්ථාවේ විවිධ නිලධරයන්‌, නියෝජිතයන්‌ සහ සේවකයන්‌\nපත්‌ කිරීම, ඔවුන්ගේ බලතල, කාර්ය සහ කර්තව්‍ය සහ\nවාර සහ කොන්දේසි;\n\n(ඇ) සභාවේ, සංස්ථාවේ හෝ යම්‌ අනුකාරක සභාවක\nරැස්වීම සඳහා අවශ්‍ය ගණපූරණය හා එම රැස්වීම්වල\nකටයුතු කරගෙන යා යුතු ආකාරය ද ඇතුළුව රැස්වීම\nකැඳවීම සහ පැවැත්වීම පිළිබඳ කාර්ය පටිපාටිය;\n\n2011 අංක 33 දරන ශ්‍රී ලංකා ආර්ථික විද්‍යා සංගමය 5\n(සංස්ථාගත කිරීමෙ) පනත\n\n(ඉං සංස්ථාවේ හා සභාවේ සාමාජිකත්වය සඳහා සුදුසුකම්‌\nසහ නුසුදුසුකම්‌; සහ\n\n(ඊ) සංස්ථාවේ අරමුණු සාක්ෂාත්‌ කරගැනීම සඳහා සංස්ථාවේ\nදේපළ පරිපාලනය හා කළමනාකරණය කිරීම.\n\n(2) (1) චන උපවගන්තිය යටතේ සංස්ථාව විසින්‌ සාදනු ලැබූ\nයම්‌ රීතියක්‌ වෙනස්‌ කිරීම, ඊට යමක්‌ එකතු කිරීම, සංශෝධනය\nකිරීම හෝ ප්‍රත්‍යාදිෂ්ට කිරීම, (1) චන උපවගන්තිය යටතේ රීතියක්‌\nසාදන ලද ආකාරයට ම එවැනි ම රැස්වීමක දී කළ යුතු ය.\n\n(3) මේ වගන්තිය යටතේ සාදන ලද රීතිවලට සෑම විට ම\nසංස්ථාවේ සාමාජිකයන්‌ යටත්‌ විය යුතු ය.\n\n7. (1) මේ පනත ක්‍රියාත්මක වීම ආරම්භ වන දින සිට“\n\n(අ) සංගමයට අයත්ව තිබූ චංචල හෝ නිශ්චල සියලු\nදේපල ද;\n\n(ආ) සංගමයේ සියලු අයිතිවාසිකම්‌, බලතල, වරප්‍රසාද\nසහ සම්බන්ධතා සහ සංගමයේ සියලු බැරකම්‌ ද;\n(ඇ) සංගමයේ සියලු පොත්‌, ගිණුම්‌ සහ ලේඛන ද,\n\nසම්පූර්ණයෙන්‌ සංස්ථාව වෙත සතු විය යුතු ය.\n\n(2) මේ පනත ක්‍රියාත්මක වීම ආරම්භ වන දින සිට සහ (1) වන\nඋපවගන්තියේ ව්‍යාප්තියට හානියක්‌ නොවන පරිදි\n\n(අ) සංගමයට ගෙවිය යුතු සියලු ණය, දායක මුදල්‌ සහ ගාස්තු\nසංස්ථාවට ගෙවනු ලැබිය යුතු ය;\n\n(ආ) මේ පනත ක්‍රියාත්මක වීම ආරම්භ වන දිනට පෙරාතුව ම\nවූ දින සිට සංගමයේ සියලු බැරකම්‌, සංස්ථාවේ බැරකම්‌\nලෙස සලකනු ලැබිය යුතු ය;\n\n(ඇ) මේ පනත ක්‍රියාත්මක වීම ආරම්භ වන දිනට පෙරාතුව ම\nවූ දින සිට සංගමයේ සියලු නිලධරයන්‌ සහ සේවකයන්‌,\nසංස්ථාවේ නිලධරයන්‌ සහ සේවකයන්‌ ලෙස සලකනු\n\nලැබිය යුතු ය;\n\nසංගමය සතු\nදේපල ආදිය\nසංස්ථාව වෙත\nසතුවීම.\n\nසංස්ථාවේ\nඅරමුදල.\n\nගිණුම්‌ හා\nවිගණනය.\n\n6 2011 අංක 33 දරන ශ්‍රී ලංකා ආර්ථික විද්‍යා සංගමය\n(සංස්ථාගත කිරීමෙ) පනත\n\n(ඇ) මේ පනත ක්‍රියාත්මක වීම ආරම්භ වන දිනට පෙරාතුව ම\nවූ දින සිට පැවති සංගමයේ කාර්ය සඳහා ඇතුළත්‌ වූ\nසියලු කොන්ත්‍රාත්තු සහ ගිවිසුම්‌, සංස්ථාව විසින්‌ ඇතුළත්‌\nවූ කොන්ත්‍රාත්තු සහ ගිවිසුම්‌ ලෙස සලකනු ලැබිය යුතු\nය;\n\n(ඉ) මේ පනත ක්‍රියාත්මක වීම ආරම්භ වන දිනට පෙරාතුව ම\nවූ දින සිට විනිශ්චයට භාජනයව පැවතියා වූ සංගමය\nවිසින්‌ හෝ ඊට විරැද්ධව පවරනු ලැබ ඇත්තා වූ සියලු\nනඩු හා නඩු කටයුතු, සංස්ථාව විසින්‌ හෝ ඊට විරුද්ධව\nහෝ පවරන ලද නඩු හෝ නඩු කටයුතු හෝ ලෙස සලකනු\nලැබිය යුතු ය.\n\n8. (1) සංස්ථාවට එහි ම අරමුදලක්‌ තිබිය යුතු අතර, සංස්ථාව\nසඳහා සහ වෙනුවෙන්‌ ත්‍යාග, රික්තවරණ, තෙස්තමේන්තු නීයාදන,\nප්‍රදාන, පරිත්‍යාග, දායක මුදල්‌ හෝ ගාසතු, මුදලින්‌ හෝ ද්‍රව්‍යමය\nවශයෙන්‌ තිබිය යුතු ය.\n\n(2) සංස්ථාවට ලැබෙන සියලු මුදල්‌ සභාව විසින්‌ තීරණය කරනු\nලබන බැංකු එකක හෝ වැඩි ගණනක සංස්ථාවේ නමින්‌ තැන්පත්‌\nකරනු ලැබිය යුතු අතර, සංස්ථාවේ සභාව විසින්‌ තීරණය කරනු\nලබන පරිදි සංස්ථාවේ අරමුණු සාක්ෂාත්‌ කර ගැනීමට හැකිවන\nපරිදි එම මුදල්‌ ආයෝජනය කළ යුතු ය.\n\n(3) මේ පනත යටතේ ස්වකීය බලතල, කාර්ය හා කර්තව්‍ය\nක්‍රියාත්මක කිරීමේ දී හා ඉටු කිරීමේ දී සංස්ථාව විසින්‌ දරන ලද\nවියදම්‌ කිසිවක්‌ පියවීමට අවශ්‍ය සියලු මුදල්‌ සංස්ථාවේ අරමුදලින්‌\nගෙවනු ලැබිය යුතු ය.\n\n9. (1) සංස්ථාව විසින්‌ එහි ආදායම සහ වියදම, වත්කම්‌ සහ\nබැරකම්‌ සහ සංස්ථාවේ වෙනත්‌ සියලු ගනුදෙනු පිළිබඳව නිසි\nගිණුම්‌ තබා ගැනීමට කටයුතු සැලැස්විය යුතු ය.\n\n(2) සංස්ථාවේ ගිණුම්‌, සභාව තීරණය කරන පරිදි සුදුසුකම්‌ ලත්‌\nවිගණකවරයකු විසින්‌ විගණනය කරනු ලැබිය යුතු ය.\n\n(3) මේ වගන්තියේ “සුදුසුකම්‌ ලත්‌ විගණකවරයා” යන්නෙන-“\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\n\n2011 අංක 33 දරන ශ්‍රී ලංකා ආර්ථික විද්‍යා සංගමය 7\n(සංස්ථාගත කිරීමෙ) පනත\n\nසාමාජිකයකු වූ ද, ගණකාධිකාර්වරයකූ වශයෙන්‌\nවෘත්තියෙහි යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද තැනැත්තෙක්‌ ; හෝ\n\n(ආ) ගණකාධිකාරී ආයතනයක එක්‌ එක්‌ නේවාසික හවුල්කරු,\nශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වන්නා වූ ද, ගණකාධිකාර්වරයකු වශයෙන්‌\nවෘත්තියේ යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද, එවැනි වරලත්‌\nගණකාධිකාරී ආයතනයක්‌,\n\nඅදහස්‌ වේ.\n\n10. මේ පනත ක්‍රියාත්මක වීම ආරම්භ වන දිනට පෙරාතුව ම\nවූ දිනයේ දී සංගමය විසින්‌ ගෙවිය යුතු සියලු ණය සහ බැරකම්‌\nසංස්ථාව විසින්‌ ගෙවිය යුතු අතර, එදිනට සංගමයට අයවිය යුතු\nසියලු ණය, දෘයක මුදල්‌ සහ සම්මාදම්‌ මුදල්‌ මේ පනතේ කාර්ය\nසඳහා සංස්ථාව වෙත ගෙවනු ලැබිය යුතු ය.\n\n11. සංස්ථාව විසුරුවා හැරීමේ දී, එහි සියලු ණය සහ බැරකම්‌\nගෙවා සමථයට පත්කිරීමෙන්‌ පසු කවර හෝ යම්‌ දේපලක්‌ ඉතිරි\nවුවහොත්‌, ඒ දේපල සංස්ථාවේ සාමාජිකයන්‌ අතර බෙදා දෙනු\nනොලැබිය යුතු අතර, සංස්ථාවේ පරමාර්ථවලට සමාන පරමාර්ථ\nඇත්තා වූ ද, ස්වකීය රීති අනුව යම්‌ ආදායමක්‌ හෝ දේපලක්‌\nස්වකීය සාමාජිකයන්‌ අතර බෙදා දීම රීති මගින්‌ තහනම්‌ කර ඇත්තා\nවූ ද, වෙනත්‌ ආයතනයකට හෝ ආයතනවලට ඒ දේපල දීම හෝ\nපැවරීම කරනු ලැබිය යුතු ය. එම ආයතනය හෝ ආයතන කවරේ ද\nයන්න සංස්ථාව විසුරුවා හැරීමේ දී හෝ ඊට පෙර, සංස්ථාවේ\nසභාව විසින්‌ තීරණය කළ යුතු ය.\n\n12. ලේකම්වරයා හෝ සභාව විසින්‌ යථා පරිදි බලය දෙනු\nලැබූ සභාවේ සාමාජිකයකු හා සභාවේ තවත්‌ සාමාජිකයකු ඉදිරිපිට\nදී හැර සංස්ථාවේ මුද්‍රාව කවර වුව ද සාධන පත්‍රයකට නොතැබිය\nයුතු අතර, තමන්‌ පැමිණ සිටි බවට ලකුණක්‌ වශයෙන්‌ ඔවුන්‌ විසින්‌\nඒ සාධන පත්‍රයෙහි තම නම අත්සන්‌ කළ යුතු ය. තව ද, එම\nඅත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකු විසින්‌ කරනු\nලැබූ අත්සනකට පරිබාහිරව විය යුතු ය.\n\nසංගමය විසින්‌\nගෙවිය යුතු සහ\nසංගමයට අයවිය\nයුතු ණය.\n\nවිසුරුවා\nහැරීමෙන්‌ පසු\nඉතිරි වන දේපල.\n\nසංස්ථාවේ මුද්‍රාව.\n\nසාමාජිකයන්ගේ\nවගකීම සීමා කිරීම.\n\nජනරජයේ හා\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n8 2011 අංක 33 දරන ශ්‍රී ලංකා ආර්ථික විද්‍යා සංගමය\n(සංස්ථාගත කිරීමෙ) පනත\n\n13. සංස්ථාවේ කිසිම සාමාපිකයකු ඔහුගෙන්‌ සංස්ථාවට අය\nවිය යුතු වාර්ෂික දායක මුදල්‌ ප්‍රමාණය ඉක්මවන යම්‌ මුදලක්‌\nසංස්ථාවේ ණය සහ බැරකම්‌ නිදහස්‌ කිරීමේ කාර්යය සඳහා හෝ\nවෙනත්‌ යම්‌ කාර්යයක්‌ සඳහා ගෙවීමට යටත්‌ නොවිය යුතු ය.\n\n14, ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ හානියක්‌\nහෝ බලපෑමක්‌ නොවිය යුතු ය.\n\n15. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සැම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2011,
  "language": "si"
}