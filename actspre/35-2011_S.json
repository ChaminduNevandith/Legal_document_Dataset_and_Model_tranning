{
  "document_id": "35-2011_S",
  "raw_text": "2011 අංක 35 දරන පහලගම ශ්‍රී සෝමරතන\nනාහිමි පදනම (සංස්ථාගත කිරීමේ) පනත\n\n[සහතිකය සටහන්‌ කළේ 2011 අගෝස්තු මස 23 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2011 අගෝස්තු මස 26 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 5.25 යි. තැපැල්‌ ගාස්තුව : රු. 10.00 යි.\n\n2011 අංක 35 දරන පහලගම ශ්‍රී සෝමරතන\nනාහිමි පදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2011 අගෝස්තු මස 23 වැනි දින]\nඑල්‌. ඩී. ඕ.(අයි. එන්‌. සී,) 12/2010.\n\n“පහලගම ශ්‍රී සෝමරතන නාහිමි පදනම” යනුවෙන්‌ සඳහන්‌\nකරනු ලබන සහ හඳුන්වනු ලබන පදනමක්‌, ඒ පදනමේ සාමාජිකයන්‌\nඑකඟ වූ රීති අනුව ඒ පදනමේ පරමාර්ථ සාර්ථක ලෙස ක්‍රියාත්මක\nකිරීම සහ ඒ පදනමට සම්බන්ධ සියලු කාරණා සාර්ථක ලෙස ඉටු\nකිරීම සඳහා මෙතෙක්‌ කල්‌ පිහිටුවා තිබුණු හෙයින්‌ ද:\n\nඒ පදනම පිහිටුවන ලද්දේ යම්‌ පරමාර්ථ සහ කරුණු සඳහා ද,\nඒ පරමාර්ථ සහ කරුණු වඩාත්‌ සඵලාකාරයෙන්‌ ඉටු කිරීමට ඒ\nපදනමට හැකි වනු පිණිස ඒ පදනම සංස්ථාගත කිරීමට ඉල්ලුම්‌\nකර ඇති හෙයින්‌ ද, ඒ ඉල්ලීම ඉෂ්ට කිරීම යතොචිත වන\nහෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2011 අංක 35 දරන පහලගම ශ්‍රී සෝමරතන\nනාහිමි පදනම (සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දින සිට සහ ඉන්‌\nපසු (මෙහි මින්‌ මතු “පදනම” යනුවෙන්‌ සඳහන්‌ කරනු ලබන)\nපහලගම ශ්‍රී සෝමරතන නාහිමි පදනමේ දැනට සාමාජිකයන්ව\nසිටින තාක්‌ තැනැත්තන්‌ සහ මෙයින්‌ සංස්ථාපනය කරනු ලබන\nසංස්ථාවට සාමාජිකයන්‌ වශයෙන්‌ මින්‌ මතු ඇතුළත්‌ කර ගනු\nලබන තැනැත්තන්‌ “පහලගම ශ්‍රී සෝමරතන නාහිමි පදනම ” යන\nනාමය සහ අභිධානය යටතේ අවිච්ඡින්න පැවැත්මක්‌ ඇති (මෙහි\nමින්‌ මතු “සංස්ථාව” යනුවෙන්‌ සඳහන්‌ කරනු ලබන) සංස්ථාවක්‌\nවන අතර, පොඳු මුද්‍රාවක්‌ තබා ගැනීමේ ද, එය පාවිච්චි කිරීමේ ද,\nස්වකීය අභිමතය පරිදි එය වෙනස්‌ කිරීමේ ද සම්පූර්ණ බලය හා\nඅධිකාරය ඒ සංස්ථාවට ඇත්තේ ය. තව ද එකී සංස්ථාපිත නාමයෙන්‌\nඒ සංස්ථාව විසින්‌ ද, එයට විරුද්ධව ද සියලු අධිකරණවල දී නඩු\nපවරනු ලැබිය හැකි ය.\n\n3. සංස්ථාව සංස්ථාපනය කිරීමට අරමුණු කොටගත්‌ පොදු\nපරමාර්ථ පහත දැක්වෙන පරිදි විය යුතු යයි මෙයින්‌ ප්‍රකාශ කරනු\nලැබේ:\n\n(අ) ධර්ම දේශනා, ධර්ම සාකච්ඡා හා සම්මන්ත්‍රණ පැවැත්වීම;\n\nපූර්විකාව.\n\nලුහුඬු නාමය.\n\nපහලගම ශ්‍රී\nසෝමරතන\nනාහිමි පදනම\nසංස්ථාගත\nකිරීම.\n\nසංස්ථාවේ පොදු\nපරමාර්ථ.\n\nසංස්ථාවේ\nසාමාන්‍ය බලතල.\n\n2 2011 අංක 35 දරන පහලගම ශ්‍රී සෝමරතන\nනාහිමි පදනම (සංස්ථාගත කිරීමෙ) පනත\n\n(ආ) බුද්ධ ධර්මයට අදාළ පොත්පත්‌, සඟරා, වාර සඟරා, පත්‍රිකා\nසහ වැඩසටහන්‌ මුද්‍රණය කිරීම, පළකිරීම සහ බෙදාහැරීම;\n\n(ඇ) බෞද්ධාගම අධ්‍යයනය කිරීම, ප්‍රවර්ධනය කිරීම සහ ප්‍රචාරය\nකිරීම සඳහා කියවීම්‌ ශාලා, දේශන ශාලා සහ අධ්‍යයන\nආයතන පිහිටුවීම සහ පවත්වා ගෙන යෑම ;ූ\n\n(ඇ) බෞද්ධ සංස්කෘතිය සහ සදාචාර වර්ධනය සුරක්ෂණය\nකිරීම සඳහා අවශ්‍ය ක්‍රියාකාරකම්‌ සංවිධානය කිරීම හා\nපැවැත්වීම;\n\n(ඉ) බෞද්ධ බැතිමතුන්ගේ දිවිමග දියුණු කිරීමට පියවර ගැනීම;\n\n(ඊ) ජාතික බෞද්ධ සිරිත්‌ විරිත්‌ ප්‍රවර්ධනය කිරීම සහ බෞද්ධ\nබැතිමතුන්ගේ ආධ්‍යාත්මික සහ සමාජ ගුණාංග වැඩි දියුණු\nකිරීම;\n\n(ල) තරුණ බෞද්ධ බැතිමත්‌ පරපුරට සමාජ සහ ආර්ථික\nදුෂ්කරතාවලට මුහුණ දීමේ දී සහාය ලබා දීම;\n\n(ඌ) බෞද්ධ මූලධර්මවලට අනුකූලව සමාජ සේවා කටයුතු\nපවත්වාගෙන යාම සහ එවැනි කටයුතුවල නිරත වීම සඳහා\nබැතිමතුන්‌ උනන්දු කරවීම; සහ\n\n(එ) බෞද්ධ මැතිමතුන්‌ සඳහා අධ්‍යාපන සහ සමාජ සේවා\nක්‍රියාකාරකම්‌ සඳහා ආයතන පිහිටුවා පවත්වාගෙන යාම.\n\n4. මේ පනතේ හෝ වෙනත්‌ යම්‌ ලිඛිත නීතියක විධිවිධානවලට\nයටත්ව සංස්ථාවේ පරමාර්ථ ඉටුකර ගැනීම සඳහා අවශ්‍ය බැංකු\nගිණුම්‌ විවෘත කිරීමේ, පවත්වාගෙන යාමේ හා වැසීමේ ද, ඇප\nඇතිව හෝ නැතිව මුදල්‌ ණයට ගැනීමේ හෝ ලබා ගැනීමේ ද,\nප්‍රදානයන්‌ හා පරිත්‍යාගයන්‌ භාර ගැනීමේ හා එකතු කිරීමේ ද,\nස්වකීය අරමුදල්‌ ආයෝජන කිරීමේ ද, සංස්ථාවේ පරමාර්ථ ඉටුකර\nගැනීම සඳහා අවශ්‍ය නිලධරයන්‌ සහ සේවකයන්‌ සේවයේ නියුක්ත\nකරගැනීමේ, සේවයෙහි යෙදවීමේ සහ සේවයෙන්‌ පහකිරීමේ ද\nබලය ඇතුළුව සංස්ථාවේ පරමාර්ථ සියල්ල ම හෝ ඒ පරමාර්ථ\n\n2011 අංක 35 දරන පහලගම ශ්‍රී සෝමරතන 3\nනාහිමි පදනම (සංස්ථාගත කිරීමෙ) පනත\n\nඅතුරින්‌ යම්‌ පරමාර්ථයක්‌ ප්‍රවර්ධනය කිරීම හෝ නංවාලීම සඳහා\nඅවශ්‍ය හෝ යෝග්‍ය කවර ආකාරයක හෝ සියලු ක්‍රියාවන්‌ කිරීමේ,\nදේවල්‌ ඉටු කිරීමේ හා කාරණා ක්‍රියාවේ යෙදවීමේ බලය සංස්ථාවට\nඇත්තේ ය.\n\n5. (1) සංස්ථාවේ කටයුතු, අධ්‍යක්ෂ ජනරාල්‌, ගරු ලේකම්‌,\nගරු භාණ්ඩාගාරික සහ 6 වන වගන්තිය යටතේ සාදන ලද රීතිවලට\nඅනුකූලව තෝරා පත්‌ කර ගනු ලබන හය දෙනකුට නොඅඩු වෙනත්‌\nසාමාජිකයන්‌ සංඛ්‍යාවකගෙන්‌ සමන්විත වූ කළමනාකාර කමිටුවක්‌,\nවිසින්‌, සංස්ථාවේ තත්කාලයේ බලපවත්නා රීතිවලට යටත්ව\nකළමනාකරණය කරනු ලැබිය යුතු ය.\n\n(2) පදනමේ ප්‍රාරම්භක සාමාජිකයා වූ පහලගම ශ්‍රී සෝමරතන\nනාහිමි, කළමනාකාර කමිටුවේ යාවජීව සභාපතිවරයා විය යුතු ය.\nසභාපතිවරයා සංස්ථාවේ ප්‍රධාන විධායක නිලධරයා විය යුතු ය.\n\n(3) සංස්ථාවේ ප්‍රථම කළමනාකාර කමිටුව, මේ පනත ක්‍රියාත්මක\nවීම ආරම්භ වන දිනයට පෙරාතුව ම වූ දිනයේ දී පදනමේ\nකළමනාකාර කමිටුවේ සාමාජිකත්වය දැරුවා වූ තැනැත්තන්ගෙන්‌\nසමන්විත විය යුතු ය.\n\n6. (1) සංස්ථාව විසින්‌, කලින්‌ කල, යම්‌ මහා සභා රැස්වීමක දී\nඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට\nනොඅඩු ඡන්දයෙන්‌, පහත දැක්වෙන සියලු කාරණා හෝ ඉන්‌\nකිසිවක්‌ සඳහා මේ පනතේ හෝ වෙනත්‌ යම්‌ ලිඛිත නීතියක\nවිධිවිධානවලට අනනුකූල නොවන රීති සෑදීම නීත්‍යනුකූල\nවන්නේ ය:\n\n(අ) සාමාජිකයන්‌ වර්ග කිරීම සහ සාමාජිකයන්‌ ඇතුළත්‌ කර\nගැනීම, ඔවුන්ගේ ඉල්ලා අස්වීම හෝ නෙරපීම;\n\n(ආ) ධුර දරන්නන්‌ තෝරා පත්‌ කිරීම, ඔවුන්‌ ධුරයෙන්‌ ඉල්ලා\nඅස්වීම හෝ ධුර අත්‌ හැරීම හෝ ධුරයෙන්‌ ඉවත්‌ කිරීම\nසහ ඔවුන්ගේ බලතල, පැවැත්ම සහ කාර්ය;\n\n(ඇ) කළමනාකාර කමිටුවේ සාමාජිකයන්‌ තෝරා පත්‌ කිරීම,\nඔවුන්ගේ බලතල, පැවැත්ම සහ කාර්ය;\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ රීති.\n\nපදනම විසින්‌ සහ\nපදනමට ගෙවිය\nයුතු ණය.\n\nසංස්ථාව විසින්‌\nචංචල සහ නිශ්චල\nදේපළ දැරිය හැකි\nබව.\n\n4 2011 අංක 35 දරන පහලගම ශ්‍රී සෝමරතන\nනාහිමි පදනම (සංස්ථාගත කිරීමෙ) පනත\n\n(ඇ) සංස්ථාවේ, කළමනාකාර කමිටුවේ හෝ යම්‌ අනු කමිටුවල\nරැස්වීම්වල දී පිළිපැදිය යුතු කාර්ය පටිපාටිය, එම රැස්වීම්‌\nකැඳවීම සහ පැවැත්වීම, එම රැස්වීම්‌ පැවැත්විය යුතු\nවේලාව, ස්ථානය, ඒ රැස්වීම්‌ පිළිබඳ දැන්වීම්‌ සහ න්‍යාය\nපත්‍ර, ඒවායේ ගණපූරණය සහ ඒවායේ කටයුතු කරගෙන\nයාම;\n\n(ඉ) සංස්ථාවේ විවිධ නිලධරයන්ගේ, අනුයෝජිතයන්ගේ සහ\nසේවකයන්ගේ බලතල, පැවැත්ම, කාර්යය සහ කර්තව්‍ය;\n\n(ඊ) සංස්ථාවේ දේපළ පරිපාලනය කිරීම හා කළමනාකරණය\nකිරීම; සහ\n\n(උල) සාමාන්‍යයෙන්‌ සංස්ථාවේ කටයුතු කළමනාකරණය කිරීම\nසහ එහි පරමාර්ථ මුදුන්පත්‌ කර ගැනීම.\n\n(2) සංස්ථාව විසින්‌ සාදන ලද යම්‌ රඊතියක්‌, (1) වචන උපවගන්තිය\nයටතේ රීතියක්‌ සාදනු ලබන පරිද්දෙන්‌ එවැනි ම රැස්වීමක දී,\nඑවැනි ම ආකාරයෙන්‌ සංශෝධනය කිරීම, වෙනස්‌ කිරීම, ඊට යමක්‌\nඑකතු කිරීම හෝ එය පරිච්ඡින්න කිරීම කරනු ලැබිය හැකි ය.\n\n(3) සංස්ථාවේ සියලු සාමාජිකයන්‌ සංස්ථාවේ රීතිවලට යටත්‌\nවිය යුතු ය.\n\n7. මේ පනත ක්‍රියාත්මක වන දිනයට පෙරාතුවම වූ දිනයෙහි\nපදනමෙහි පවත්නා සියලු ණය සහ බැරකම්‌ සංස්ථාව විසින්‌ ගෙවා\nනිදහස්‌ කළ යුතු අතර, එදිනට පදනමට ගෙවිය යුතු සියලු ණය,\nග්‍රාහක මුදල්‌ සහ දායක මුදල්‌ මේ පනතේ කාර්යය සඳහා සංස්ථාවට\nගෙවනු ලැබිය යුතු ය.\n\n8. යම්‌ මිලට ගැනීමක්‌, ප්‍රදානයක්‌, ත්‍යාගයක්‌, බද්දක්‌ හෝ\nතෙස්තමෙන්තු නීයාදනයක්‌ ප්‍රකාර හෝ අන්‍යාකාරයකින්‌ සංස්ථාව\nසතුවන යම්‌ චංචල හෝ නිශ්චල දේපළක්‌ ගැනීමට සහ දැරීමට\nනීතියෙන්‌ සංස්ථාවට බලය සහ ශක්නුතාව ඇති අතර, ඒ දේපළ\nවිකිණීමේ, උකස්‌ කිරීමෙ, බදු දීමේ, හුවමාරු කිරීමේ හෙ\nඅන්‍යාකාරයකින්‌ බැහැර කිරීමේ පූර්ණ බලය ඇතිව මේ පනතේ\nකාර්යය සඳහා 6 වන වගන්තිය යටතේ සාදනු ලැබූ සංස්ථාවේ\nරඊතිවලට යටත්ව, සංස්ථාව විසින්‌ ඒ සියලු දේපළ දැරිය යුතු ය.\n\n2011 අංක 35 දරන පහලගම ශ්‍රී සෝමරතන 5\nනාහිමි පදනම (සංස්ථාගත කිරීමෙ) පනත\n\n9. (1) සංස්ථාවට එහි ම අරමුදලක්‌ තිබිය යුතු අතර,\nතෙස්තමෙේන්තු නීයාදන, තැන්පතු, පරිත්‍යාග, සම්මාදම්‌ මුදල්‌ හෝ\nගාස්තු වශයෙන්‌ මීට පෙර සහ මීට පසු ලැබෙන සියලු මුදල්‌\nකළමනාකාර කමිටුව විසින්‌ තීරණය කරනු ලබන බැංකු එකක\nහෝ වැඩි ගණනක සංස්ථාවේ නමින්‌ තැන්පත්‌ කරනු ලැබිය\n\nයුතු ය.\n\n(2) මේ පනත යටතේ ස්වකීය බලතල, කාර්ය හා කර්තව්‍ය\nක්‍රියාත්මක කිරීමෙ දී හා ඉටුකිරීමේ දී සංස්ථාව විසින්‌ දරන ලද\nවියදම්‌ කිසිවක්‌ පියවීමට අවශ්‍ය සියලු මුදල්‌ සංස්ථාවේ අරමුදලින්‌\nගෙවනු ලැබිය යුතු ය.\n\n10. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n(2) සංස්ථාව විසින්‌ එහි ආදායම සහ වියදම පිළිබඳ නිසි ගිණුම්‌\nතබා ගැනීමට කටයුතු සැලැස්විය යුතු ය.\n\n(3) සෑම වර්ෂයක දී ම යටත්‌ පිරිසෙයින්‌ එක්‌ වරක්වත්‌ සංස්ථාවේ\nගිණුම්‌ පර්ක්ෂා කොට විගණනය කළ යුතු අතර, සංස්ථාවේ ආදායම්‌\nසහ වියදම්‌ ගිණුම්‌ සහ ශේෂපත්‍රවල නිරවද්‍යතාව කළමනාකාර\nකමිටුව විසින්‌ පත්‌ කරනු ලබන සුදුසුකම්‌ ලත්‌ විගණකවරයකු\nවිසින්‌ සහතික කරනු ලැබි ය යුතු ය.\n\n(4) මේ වගන්තියේ “සුදුසුකම්‌ ලත්‌ විගණකවරයං”\nයන්නෙන්‌\n\n(අ) ශ්‍රී ලංකා වරලත්‌ ගණකාධිකාරීන්ගේ ආයනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාර්වරයකූ වශයෙන්‌\nවෘත්තියෙහි යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද, තැනැත්තෙක්‌ ; හෝ\n\n(ආ) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු\nශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකුව සිටින්නේ ද, එමෙන්‌ ම ගණකාධිකාර්වරයකු\n\nසංස්ථාවේ\nඅරමුදල.\n\nගිණුම්‌ හා\nවිගණනය.\n\nසංස්ථාවේ මුද්‍රාව.\n\nවිසුරුවා හැරීමේ\nදී ඉතිරි වන\nදේපළ.\n\nජනරජයේ සහ\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n6 2011 අංක 35 දරන පහලගම ශ්‍රී සෝමරතන\nනාහිමි පදනම (සංස්ථාගත කිරීමෙ) පනත\n\nවශයෙන්‌ වෘත්තියේ යෙදීම සඳහා එකී ආයතනයේ සභාව\nවිසින්‌ නිකුත්‌ කරන ලද සහතිකයක්‌ දරන්නේ ද, එවැනි\nවරලත්‌ ගණකාධිකාරී සමාගමක්‌,\n\nඅදහස්‌ වේ.\n\n11. කළමනාකාර කමිටුවේ ගරු ලේකම්වරයා සහ කළමනාකාර\nකමිටුව විසින්‌ යථා පරිදි බලය දෙනු ලැබූ වෙනත්‌ යම්‌ තැනැන්තකු\nඉදිරිපිට දී හැර, සංස්ථාවේ මුද්‍රාව කවර වූ යම්‌ සාධන පත්‍රයකට\nනොතැබිය යුතු අතර, තමන්‌ පැමිණ සිටි බවට ලකුණක්‌ වශයෙන්‌\nඔවුන්‌ විසින්‌ ඒ සාධන පත්‍රයෙහි තම නම්‌ අත්සන්‌ කළ යුතු ය.\nතව ද, එම අත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකු\nවිසින්‌ අත්සන්‌ කරනු ලැබූ අත්සනකට පරිබාහිරව විය යුතු ය.\n\n12. සංස්ථාව විසුරුවා හැරීමේ දී එහි සියලු ණය සහ බැරකම්‌\nපියවීමෙන්‌ පසුව කවර ආකාරයෙන්‌ වුව ද දේපළ ඉතිරි වී\nතිබුණහොත්‌ ඒ දේපළ සංස්ථාවේ සාමාජිකයන්‌ අතර බෙදනු\nනොලැබිය යුතු අතර, සංස්ථාවේ පරමාර්ථවලට සමාන පරමාර්ථ\nඇත්තා වූ ද, ස්වකීය රීති අනුව යම්‌ ආදායමක්‌ හෝ දේපළක්‌\nස්වකීය සාමාජිකයන්‌ අතර බෙදීම තහනම්‌ කරනු ලැබ ඇත්තා වූ ද,\nවෙනත්‌ යම්‌ ආයතනයකට හෝ ආයතනවලට ඒ දේපළ දීම හෝ\nපැවරීම කරනු ලැබිය යුතු ය. සංස්ථාව විසුරුවා හරිනු ලබන\nඅවස්ථාවේ දී හෝ ඊට පෙරාතුව ම සංස්ථාවේ සාමාජිකයන්‌ විසින්‌\nඑම ආයතනය හෝ ආයතන කවරේ ද යන්න තීරණය කරනු ලැබිය\nයුතු ය.\n\n13. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌\nහෝ බලපෑමක්‌ නොවිය යුතු ය.\n\n14. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2011,
  "language": "si"
}