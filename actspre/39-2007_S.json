{
  "document_id": "39-2007_S",
  "raw_text": "2007 අංක 59 දරන සරණ බෞද්ධ (සහන) පඳනම\n(සංස්ථාගත කිරීමේ) පනත\n\n| සහතිකය සටහන කළේ 2007 සැප්තැම්බර්‌ මස 28 වන දින]\nආණ්ඩුවේ නියමය පරිදි මුද්‍රණය කරන ලදී\n\n9007 සැප්තැම්බර්‌ මස 58 වැනි දින ශ්‍රී ලංකා ප්‍රජාතාන්ත්‍රික සමාජවාඳි ජනරජයේ\nගැසට්‌ පත්‍රයේ 1] වන කොටසේ අතිරේකයක්‌ වශයෙන්‌ පල කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 95, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 6.00 ය. තැපැල්‌ ගාස්තුව : රු. 5.00 ය.\n\n2007 අංක 399 දරන සරණ බෞද්ධ (සහන) පඳනම\n(සංස්ථාගත කිරීමේ) පනත\n\n[ සහතිකය සටහන්‌ කළේ 2007 සැප්තැම්බර්‌ මස 28 වන දින |\nඑල්‌. ඩී. ඕ. අයි. එන්‌. සී 11/2004\n\nසරණ බෞද්ධ (සහන) පඳනම සංස්ථාගත කිරීම\nසඳහා වූ පනතකි\n\n“සරණ බෞද්ධ (සහන )) පදනම” යනුවෙන්‌ හඳුන්වනු ලබන සහ\nසඳහන්‌ කරනු ලබන සංගමයක්‌ නාකුළුගමුවේ සුමන ස්ථවිරයන්ගේ\nමාර්ගොපදේශකත්වයෙන්‌ එකී සංගමයේ සාමාජිකයන්‌ එකහ වූ රීති\nඅනුව බුද්ධ ධර්මයේ ඉගැන්වීම ප්‍රවර්ධනය කිරීම සහ එකී සංගමයට\nසම්බන්ධ සියලු කරුණු ඵලදායී ලෙස ක්‍රියාත්මක කිරීමේ හා කරගෙන\nයාමේ කාර්යය සඳහා මෙතෙක්‌ කල්‌ ශ්‍රී ලංකාවේ පිහිටුවා තිබූ\nහෙයින්‌ ද ;\n\nඑකී පදනම පිහිටුවන ලද්දේ යම්‌ පරමාර්ථ හා කාරණා සඳහා ද,\nඑකී පරමාර්ථ හා කාරණා එකී පදනම විසින්‌ මේ දක්වා සාර්ථකව\nක්‍රියාත්මක කොට පවත්වාගෙන ගොස්‌ ඇති හෙයින්‌ ද, එකී පදනම\nසංස්ථාගත කරන ලෙස ඉල්ලා ඇති හෙයින්‌ හා එකී ඉල්ලීම ඉෂ්ඨ කිරීම\nමහජන යහපත පිණිස වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌ මෙසේ\nපනවනු ලැබේ :\n\n1. මේ පනත 2007 අංක 89 දරන සරණ බෞද්ධ (සහන ) පදනම\n(සංස්ථාගත කිරීමේ) පනත යනුවෙන්‌ හළුන්වනු ලැබේ.\n\n2. මේ පනත ක්‍රියාත්මක වීම ආරම්භ වූ ඳින සිට සහ ඉන්පසුව\n(මෙහි මින්‌ මතු “පදනම” යනුවෙන්‌ සඳහන්‌ කරනු ලබන ) සරණ බෞද්ධ\n(සහන ) පදනමේ දැනට සාමාජිකයන්ව සිටිනතාක්‌ තැනැත්තන්‌ සහ\nමෙයින්‌ සංස්ථාපනය කරනු ලබන (මෙහි මින්‌ මතු “සංස්ථාව” යනුවෙන්‌\nසඳහන්‌ කරනු ලබන) සංස්ථාවට මින්‌ මතු ඇතුළත්‌ කරනු ලබන\nසාමාජිකයන්‌ “සරණ බෞද්ධ (සහන ) පදනම” යන නාමය සහ අභිධානය\nයටතේ අවිච්ඡින්න පැවැත්මක්‌ ඇති (මෙහි මින්‌ මතු “සංස්ථාව” යනුවෙන්‌\nසඳහන්‌ කරනු ලබන) සංස්ථාවක්‌ විය යුතු අතර, එකී නාමයෙන්‌ ඒ\nසංස්ථාව විසින්‌ ද එයට විරුද්ධව ද නඩු පවරනු ලැබිය හැකි අතර,\nපොදු මුද්‍රාවක්‌ තබා ගැනීමේ, පාවිච්චි කිරීමේ හා සංස්ථාවේ අභිමතය\nපරිදි එය වෙනස්‌ කිරීමේ පූර්ණ බලය සහ අධිකාරය එයට ඇත්තේ ය.\n\n2~--11.001530 2,800 (2006/10)\n\nපූර්විකාව.\n\nලුහුඬු නාමය.\n\nසරණ බෞද්ධ\n(සහන) පදනම\nසංස්ථාගත කිරීම.\n\nසංස්ථාවේ පොදු\nපරමාර්ථ.\n\nසංස්ථාවේ සාමාන්‍ය\nබලතල.\n\nසංස්ථාවේ කටයුතු\nකළමනාකරණය\nකිරීම.\n\n2 2007 අංක 39 දරන සරණ බෞද්ධ (සහන) පඳනම\n(සංස්ථාගත කිරීමේ) පනත\n\n39. සංස්ථාව, සංස්ථාපනය කරනු ලබන්නේ පහත සඳහන්‌ පොදු\nපරමාර්ථ සඳහා බව මෙයින්‌ ප්‍රකාශ කරනු ලැබේ :\n\n(අ) මහජන යහපතට හේතු වන සංස්කෘතික, සමාජ, ආර්ථික සහ\nආගමික සංචර්ධනය වැඩි දියුණු කිරීම ;\n\n( අ) බුද්ධ ධර්මය අධ්‍යයනය කිරීමට සහ පර්යේෂණ කිරීමට\nඅනුග්‍රහය දැක්වීම හෝ කරගෙන යාමට සහ බුද්ධ ධර්මයේ\nඉගැන්වීම්‌ පිළිබඳ අවබෝධය ප්‍රවර්ධනය කිරීම සහ ප්‍රචාරය\nකිරීම ;\n\n(ඇ) රැක බලා ගත යුතු ගිලන්‌, මහලු, වයොවෘද්ධ හෝ දිළිඳු\nභික්ෂූන්ට මෙන්ම, පොදු මහපනතාවට ද අවශ්‍ය වන පරිදි\nසත්කාර කිරීම, ආධාර සහ උපකාර කිරීම ;\n\n( ඈ) පහසුකම්‌ අඩු ප්‍රදේශවල සිටින වරප්‍රසාද අඩු ළමයින්ගේ\nඅධ්‍යාපනය වැඩිදියුණු කර ගැනීමට සහ දක්ෂතාවන්‌\nප්‍රවර්ධනය කර ගැනීම සඳහා ආධාර උපකාර කිරීම.\n\n4. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව, සංස්ථාවේ පරමාර්ථ ඉටු කර ගැනීම සඳහා අවශ්‍ය බැංකු\nගිණුම්‌ ආරම්භ කිරීම, ක්‍රියාත්මක කිරීම සහ වැසීම, ඇප ඇතිව හෝ\nනැතිව මුදල්‌ ණයට ගැනීම හෝ ලබා ගැනීම, දේශීය හා විදේශිය\nවශයෙන්‌ ප්‍රදාන සහ පරිත්‍යාග සහ ත්‍යාග පිළිගැනීම හෝ එකතු\nකිරීම, සංස්ථාවේ අරමුදල්‌ අංයෙොජනයේ යෙදවීම සහ සංස්ථාවේ\nපරමාර්ථ ඉටු කිරීම සඳහා අවශ්‍ය සේවක පිරිස සේවයට බඳවා\nගැනීම, සේවයේ නියුක්ත කිරීම හා සේවයෙන්‌ පහ කිරීම, විනයානුකූල\nකටයුතු කිරීම ඇතුළුව සංස්ථාවේ සියලුම පරමාර්ථ හෝ ඉන්‌ යම්‌\nපරමාර්ථයක්‌ හෝ ඉටු කර ගැනීම හෝ ප්‍රවර්ධනය කිරීම සඳහා\nඅවශ්‍ය හෝ යොග්‍ය කවර වූ හෝ සියලු ක්‍රියා කරුණු සහ දේ කිරීමේ,\nඉටු කිරීමේ සහ ක්‍රියාත්මක කිරීමේ බලය සංස්ථාවට ඇත්තේ ය.\n\n5. (1) සංස්ථාවේ කටයුතු සංස්ථාවේ රීතිවලට යටත්ව, එම\nරීතිවල විධිවිධාන සළස්වා ඇති ධුර දරන්නන්‌ සංඛ්‍යාවකින්‌\nසමන්විත වූ ද ඒ රීතිවලට අනුකූලව තෝරා පත්‌ කර ගනු ලබන්නා වූ\nද, කළමනාකරණ මණ්ඩලයක්‌ විසින්‌ පරිපාලනය කළ යුතු ය.\n\n(5) සංස්ථාවේ ප්‍රථම කළමනාකරණ මණ්ඩලය, මේ පනත\nක්‍රියාත්මක වීම ආරම්භ වන දිනයට පෙරාතුව ම වූ දිනයේ දී පදනමේ\nවිධායක කමිටුවේ සාමාජිකයන්‌ වශයෙන්‌ සිටියා වූ තැනැත්තන්ගෙන්‌\n\n2007 අංක 399 දරන සරණ බෞද්ධ (සහන) පඳනම 3\n(සංස්ථාගත කිරීමේ) පනත\n\nසංයුක්ත විය යුතු අතර, එම ප්‍රථම කළමනාකරණ මණ්ඩලය සංස්ථාවේ\nනව කළමනාකරණ මණ්ඩලය තොරා පත්‌ කර ගන්නා තුරු දිගටම ධුර\nදැරිය යුතු ය.\n\n6. (1) සාමාජිකයන්‌ බඳවා ගැනීම, ඔවුන්ගේ ඉල්ලා අස්‌ වීම,\nහෝ ඔවුන්‌ නෙරපීම සඳහා ද, කළමනාකරණ මණ්ඩලයේ ධුර\nදරන්නන්‌ තෝරා පත්‌ කර ගැනීම සඳහා ද, කළමනාකරණ මණ්ඩලයේ\nධුර දරන්නන්‌ ද, සංස්ථාවේ වෙනත්‌ නිලධරයන්‌, අනුයෝජිතයන්‌ හා\nසේවකයන්ගේ කාර්යයන්‌ ඉටු කිරීම සම්බන්ධයෙන්‌ ද, සාමාන්‍යයෙන්‌\nසංස්ථාවේ කටයුතු පරිපාලනය කිරීම සහ එහි පරමාර්ථ මුදුන්‌\nපමුණුවා ගැනීම සම්බන්ධයෙන්‌ ද මේ පනතේ හෝ වෙනත්‌ යම්‌ ලිඛිත\nනීතියක විධිවිධානවලට අනනුකූල නොවන රිති සංස්ථාව විසින්‌ කලින්‌\nකල සංස්ථාවේ යම්‌ මහා සහභා රැස්වීමක දී ඊට පැමිණ ඡන්දය දෙන\nසාමාජිකයන්ගේ තුනෙන්‌ දෙකකට නොඅඩු බහුතර ඡන්දයෙන්‌ සංස්ථාව\nවිසින්‌ සැදීම නීත්‍යනුකූල වන්නේ ය. එසේ සාදන ලද රීති එවැනිම මහ\nසභා රැස්වීමක දී එවැනිම ආකාරයෙන්‌ වෙනස්‌ කිරීම, ඒවාට අලුතින්‌\nයමක්‌ එකතු කිරීම, ඒවා සංශෝධනය කිරීම හෝ ඒවා ප්‍රත්‍යාදිෂ්ට කිරීම\nකරනු ලැබිය හැකි ය.\n\n(59) සංස්ථාවේ සියලුම සාමාජිකයන්‌ සංස්ථාවේ රීතිවලට යටන්‌\nවිය යුතු ය.\n\n7. (1) සංස්ථාවට ලැබෙන සියලු ආදායම්‌ සහ වියදම්‌, වත්කම්‌\nහා බැරකම්‌ සම්බන්ධයෙන්‌ සංස්ථාව විසින්‌ දරනු ලබන සියලු\nගණුදෙනු සම්බන්ධයෙන්‌ නිසි ගිණුම්‌ පොත්‌ තැබීමට කළමනාකරණ\nමණ්ඩලය විසින්‌ කටයුතු සැළැස්විය යුතු ය.\n\n(5) සංස්ථාවේ ගිණුම්‌ සුදුසුකම්ලත්‌ විගණකවරයකු\nහෝ විගණකවරයන්‌ විසින්‌ යටත්‌ පිරිසෙයින්‌ වර්ෂයකට එක්‌ වරක්‌\nහෝ පරීක්ෂා කොට, විගඟණනය කළ යුතු ය.\n\n(8) මේ වගන්තියේ “සුදුසුකම්ලත්‌ විගණකවරයා” යන්නෙන්‌ “\n\n(1) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ නීතිය\nමගින' පිහිටුවනු ලැබූ වෙනත' යම්‌ ආයතනයක\nසාමාජිකයකු වන්නා වූ ද, ගණකාධිකාරීවරයකු ලෙස\nවෘත්තියෙහි යෙදීම සඳහා එම ආයතනයේ සභාව විසින්‌\nනිකුත්‌ කරන ලද සහතිකයක සන්තකය දරන්නා වූ යම්‌\nතැනැත්තෙක්‌ ; හෝ\n\nසංස්ථාවේ රීනි.\n\nගිණුම්‌ හා විගණනය.\n\nපදනම විසින්‌ ගෙවිය\nයුතු ණය හා\nපදනමට අයවිය යුතු\nණය.\n\nසංස්ථාව විසින්‌ චංචල\nහා නිශ්චල දේපළ\nදැරිය හැකි බව.\n\nසංස්ථාවේ මුද්‍රාව\nතැබිය යුත්තේ\n\nකෙසේද යන වග.\n\nවිසුරුවා හැරීමේ දී\nඉතිරි වන දේපළ\n\n4 2007 අංක 39 දරන සරණ බෞද්ධ (සහන) පඳනම\n(සංස්ථාගත කිරීමේ) පනත\n\n(11) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු\nශ්‍රී ලංකා වරලත්‌ ගණකාධිකාරී ආයතනයේ හෝ නීතිය මගින්‌\nපිහිටුවනු ලැබූ වෙනත්‌ යම්‌ ආයතනයක හෝ සාමාජිකයකු\nවන්නා වූ ද එමෙන්ම ගණකාධිකාරීවරයකු ලෙස වෘත්තියෙහි\nයෙදීම සඳහා එම ආයතනයේ සභාව විසින්‌ නිකුත්‌ කරන\nලද සහතිකයක සන්තකය දරන්නා වූ ද ගණකාධිකාරී\nආයතනයක්‌\n\nඅදහස්‌ වේ.\n\n8. මේ පනතේ කාර්යයන්‌ සඳහා මේ පනත ක්‍රියාත්මක වීම\nආරම්භ වන දිනයට පෙරාතුව ම වූ දිනයේ දී පැවති පදනමේ සියලු\nණය සහ බැරකම්‌ සංස්ථාව විසින්‌ ගෙවිය යුතු අතර, එදිනට පදනමට\nඅයවිය යුතුව තිබෙන සියලු ණය හෝ ගෙවිය යුතු දායක මුදල්‌ හෝ\nසම්මාදම්‌ මුදල්‌ පනතේ කාර්යය සඳහා සංස්ථාවට ගෙවනු ලැබිය\nයුතු ය.\n\n9. යම්‌ මිලට ගැනීමකින, ප්‍රදානයකින්‌, පරිත්‍යාගයකින්‌,\nතෙස්තමේනතු නීයාදනයක්‌ ප්‍රකාර හෝ වෙනත්‌ යම්‌ ආකාරයකින්‌\nසංස්ථාව සතු වන කවර වුවද චංචල හෝ නිශ්චල දේපළක්‌ භාර\nගැනීමට හා දැරීමට සංස්ථාවට නීතියෙන්‌ හැකියාව හා ශක්‍යතාව\nතිබිය යුතු අතර, එබළඳු සියලු දේපළ විකිණීමේ, උකස්‌ කිරීමේ, බදු\nදීමේ, හුවමාරු කිරීමේ හෝ වෙනත්‌ ආකාරයකින්‌ බැහැර කිරීමේ\nපූර්ණ බලතල සහිතව මේ පනතේ කාර්යයන්‌ සඳහා සංස්ථාව විසින්‌\nඒවා දරනු ලැබිය යුතු ය.\n\n10. සංස්ථාවේ රීතිවලින්‌ විධිවිධාන සලසා ඇති පරිදි යම්‌\nතැනැත්තන්‌ සංඛ්‍යාවක්‌ ඉදිරිපිට දී හැර, සංස්ථාවේ මුද්‍රාව කවර වූ\nයම්‌ සාධන පත්‍රයකට නොතැබිය යුතු ය. ඒ තැනැත්තන්‌ විසින්‌ තමන්‌\nපැමිණ සිටි බවට සාක්ෂි වශයෙන්‌ ඒ සාධන පත්‍රයෙහි අත්සන්‌ තැබිය\nයුතු ය. තව ද එම අත්සන්‌ කිරීම සාක්ෂිකරුවකු වශයෙන්‌ යම්‌\nතැනැත්තකු විසින්‌ අත්සන්‌ කරනු ලැබීමට පරිබාහිරව විය යුතු ය.\n\n11. සංස්ථාව ගණන්‌ බේරා වසා දැමීමේ දී හෝ විසුරුවා හැරීමේ\nදී එහි සියලු ණය හා බැරකම්‌ පියවීමෙන්‌ පසු කවර හෝ දේපළක්‌\nඉනිරි වුවහොත්‌, ඒ දේපළ සංස්ථාවේ සාමාජිකයන්‌ අතර බෙදනු\nනොලැබිය යුතු අතර, ඒ දේපළ සංස්ථාවේ පරමාර්ථවලට සමාන\nපරමාර්ථ ඇත්තා වූ ද ස්වකීය රීති අනුව යම්‌ ආදායමක්‌ හෝ දේපළක්‌\nස්වකීය සාමාජිකයන්‌ අතර බෙදා දීම තහනම්‌ කරනු ලබනනා වූ ද\nවෙනත්‌ යම්‌ ආයතනයකට හෝ ආයතනවලට ඒ දේපළ දීම හෝ පැවරීම\n\nකරනු ලැබිය යුතු ය.\n\n2007 අංක 399 දරන සරණ බෞද්ධ (සහන) පඳනම 5\n(සංස්ථාගත කිරීමේ) පනත\n\n12. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක හෝ\nවෙනත්‌ යම්‌ තැනැත්තන්ගේ හෝ අයිතිවාසිකම්වලට මේ පනතෙහි ඇතුළත්‌\nකිසිවකින්‌ හානියක්‌ හෝ බලපෑමක්‌ නොවිය යුතු ය.\n\n19. මේ පනතේ සිංහල හා දෙමළ භාෂා පාඨ අතර යම්‌\nඅනනුකූලතාවක්‌ ඇති වුවහොත, එවිට, සිංහල භාෂා පාඨය\nබලපැවැත්විය යුතු ය.\n\nජනරජයේ හා\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවයක්‌\nඇති වූ විට සිංහල\nභාෂා පාඨය\n\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පන්වල සහ පනත්වල චාර්ෂික දායක මිළ ( දේශ්ය) රු. 870 කි.\n\n( විදේශීය ) රු. 1,160 කි. අංක 168, කිරුළපන මාවත, පොල්හේන්ගෙතාඩ, කොළඹ 005, රජයේ ප්‍රවෘත්ති\n\nදෙපාර්තන්මේතුවේ, ප්‍රකාශන කාර්යාංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි දිනට\nපෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2007,
  "language": "si"
}