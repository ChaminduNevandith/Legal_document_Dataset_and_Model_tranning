{
  "document_id": "45-2009_S",
  "raw_text": "2009 අංක 45 දරන ලසඝන්ත අලගියවන්න\nපදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2009 අගෝසතු මස 31 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2009 සැප්තැම්බර්‌ මස 03 වන දින ශ්‍රී ලංකා ප්‍රජාතාන්ත්‍රික සමාජවාදී\nජනරජයේ ගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන\nලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 6.00 යි. තැපැල්‌ ගාස්තුව : රු. 5.00 යි.\n\n2009 අංක 45 දරන ලසන්ත අලගියවන්න\nපදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2009 අගොසතු මස 31 වන දින]\nඑල්‌.ඩී.-ඕ. (අයි.එන්‌.සී.) 25/2008\n\nලසන්ත අලගියවන්න පදනම සංස්ථාගත කිරීම සඳහා වූ පනතකි\n\n“ලසන්ත අලගියවන්න පදනම” යනුවෙන්‌ සඳහන්‌ කරනු ලබන පදනමක්‌\nඑකී පදනමේ සාමාජිකයන්‌ එකඟ වූ රීති අනුව ඒ පදනමේ පරමාර්ථ\nහා ඊට අදාළ කාරණා ඵලදායී ලෙස ක්‍රියාවේ යෙදවීමේ කාර්යය\n\nසඳහා මෙතෙක්‌ කල්‌ මහර හා අත්තනගල්ලේ පිහිටුවා තිබූ හෙයින්‌ ද :\n\nඑකී පදනම පිහිටුවනු ලැබුවේ යම්‌ පරමාර්ථ සහ කාරණා සඳහා ද\nඒ පරමාර්ථ සහ කාරණා මෙතෙක්‌ කල්‌ එකී පදනම විසින්‌ සාර්ථකව\nක්‍රියාත්මක කර සහ ඉටු කර ඇති හෙයින්‌ සහ එකී පදනම සංස්ථාගත\nකරන ලෙස ඉල්ලා ඇති හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2009 අංක 45 දරන ලසන්ත අලගියවන්න පදනම\n(සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මකවීම ආරම්භ වන දින සිට සහ ඉන්පසු\n(මෙහි මින්‌ මතු “පදනම” යනුවෙන්‌ සඳහන්‌ කරනු ලබන) “ලසන්ත\nඅලගියවන්න පදනමෙ” දැනට සාමාජිකයන්ව සිටිනතාක්‌ තැනැත්තන්‌\nහෝ මෙයින්‌ සංස්ථාපනය කරනු ලබන සංස්ථාවට මින්මතු බඳවා\nගනු ලබන තැනැත්තන්‌ (මෙහි මින්මතු “සංස්ථාව” යනුවෙන්‌ සඳහන්‌\nකරනු ලබන) “ලසන්ත අලගියවන්න පදනම” යන නාමය සහ\nඅභිධානය යටතේ අවිච්ඡින්න පැවැත්මක්‌ ඇති සංස්ථාවක්‌ විය යුතු\nය. තව ද ඒ නාමයෙන්‌ ඒ සංස්ථාව විසින්‌ ද එයට විරුද්ධව නඩු\nපවරනු ලැබිය හැකි අතර, පොදු මුද්‍රාවක්‌ තබා ගැනීමෙ, එය පාවිච්චි\nකිරීමේ සහ ස්වකීය අභිමතය පරිදි එය වෙනස්‌ කිරීමෙ පූර්ණ බලය\nසහ අධිකාරය ඒ සංස්ථාවට ඇත්තේ ය.\n\n3. (1) සංස්ථාව සංස්ථාපනය කරනු ලබන්නේ යම්‌ පොදු පරමාර්ථ\nසඳහා ද ඒ පොදු පරමාර්ථ පහත සඳහන්‌ පරිදි විය යුතු යයි මෙයින්‌\nප්‍රකාශ කරනු ලැබෙ :\n\n(අ) පාසල්‌ ශිෂ්‍ය ශිෂ්‍යාවන්ට සිය අධ්‍යාපන කටයුතු ඵලදායී\nලෙස ඉටුකර ගැනීමට පහසුවන පරිදි පාසල්වලට\nභෞතික හා ගුණාත්මක වශයෙන්‌ ආධාර හා අනුබල දීම ;\n\n2---101, 004153--2,750 (2009/07)\n\nපූර්විකාව.\n\nලුහුඬු නාමය.\n\nපදනම සංස්ථාගත\nකිරීම.\n\nසංස්ථාවේ පොදු\nපරමාර්ථ.\n\n(ආ)\n\n(ඇ)\n\n(ඇ)\n\n(ඉ)\n\n(ර)\n\n(ලා)\n\n(ඌ)\n\n(එ)\n\n(ඒ)\n\n2009 අංක 45 දරන ලසන්ත අලගියවන්න\nපදනම (සංස්ථාගත කිරීමෙ) පනත\n\nආධාර ලැබීමට සුදුසු ශිෂ්‍ය ශිෂ්‍යාවන්‌ සඳහා විශේෂ\nඋපකාරක සේවා පැවැත්වීම සහ ශිෂ්‍යත්ව, පුස්තකාල\nපහසුකම්‌ සහ අධ්‍යාපන කටයුතු සඳහා අවශ්‍ය වෙනත්‌\nආධාර ලබා දීම ;\n\nරජයේ සහ අනෙකුත්‌ විභාග සඳහා සූදානම්‌ වීමට සිසුන්ට\nසහාය වීම පිණිස අධ්‍යාපනික වැඩසටහන්‌ සහ පන්ති\nසංවිධානය කිරීම ;\n\nඅධ්‍යාපනික වැදගත්කමක්‌ ඇති කාරණා සම්බන්ධ වැඩමුළු,\nසාකච්ඡා හා සම්මන්ත්‍රණ පැවැත්වීම ;\n\nපාසල්‌ ශිෂ්‍ය ශිෂ්‍යාවන්ගේ සංස්කෘතික නිපුණතා\nසංවර්ධනය සඳහා නිපුණතා ප්‍රදර්ශනය කිරීමට හා\nඇගයීමට විධිවිධාන යෙදීම හා දක්‍ෂතා ඇති සිසුන්‌ සඳහා\nසම්මාන සහතික ප්‍රදානය කිරීම ;\n\nසාරධර්ම හා ආචාර ධර්ම අගයන සහ එකී ගුණාංග\nප්‍රායෝගික ක්‍රියාවට නංවන සිසු පරපුරක්‌ නිර්මාණය කර\nගැනීමට හැකිවන පරිදි විශේෂිත වූ පුහුණු වැඩසටහන්‌\nක්‍රියාවට නැංවීම ;\n\nනීතිය මගින්‌ නියම කරනු ලබන්නේ නම්‌, අදාළ ප්‍රාදේශීය\nඅධ්‍යාපන අධිකාරීන්ගේ අනුමතය ඇතිව, පෙර පාසල්‌\nසහ දහම්‌ පාසල්‌ ගුරුවරුන්‌ පුහුණු කිරීම සඳහා වැඩමුළු,\nසාකච්ඡා සම්මන්ත්‍රණ පැවැත්වීම හා පෙර පාසල්‌ අළුතින්‌\nආරම්භ කිරීම සඳහා දිරි දීම ;\n\nපාඨශාලා ශිෂ්‍යයන්‌ සඳහා නායකත්ව හුරැව සහ\nප්‍රායෝගිකව ජීවත්වීමට, ඉගෙනුමට, පාදකවන නායකත්ව\nකඳවුරු හා වැඩමුළු ක්‍රියාවට නැංවීම ;\n\nදේශාභිමානය වර්ධනය වීමට පදනම්‌ වන සනීපාරක්ෂාව,\nසෞඛ්‍ය පුරුදු පිළිබඳ වැඩසටහන්‌ හා ක්‍රීඩා හා ශාරීරික\nඅභ්‍යාස වැඩසටහන්‌ තුළින්‌ සිසු පරපුරේ ශාර්රික\nශක්‍යතාවය ප්‍රවර්ධනය සඳහා ප්‍රායෝගික වැඩසටහන්‌\nක්‍රියාවට නැංවීම ;\n\nශ්‍රී ලංකාවේ උරුමය, පරිසරය සහ වනාන්තර ආරක්ෂා\nකිරීම අරමුණු කරගෙන අධ්‍යාපන චාරිකා, ශ්‍රමදාන සහ\nවැඩමුළු සංවිධානය කිරීම ;\n\n(ඔ)\n\n(ඔ)\n\n(කා\n\n(ගා)\n\n(චා)\n\n(ඡා\n\n(ට)\n\n(ඬා\n\n(ණා\n\n(තා\n\n(ද)\n\n2009 අංක 45 දරන ලසන්ත අලගියවන්න 3\nපදනම (සංස්ථාගත කිරීමෙ) පනත\n\nජ්‍යෙෂ්ඨ පුරවැසි සංවිධාන විසින්‌ ඉටුකරනු ලබන සේවා\nපහසුකම්‌ සඳහා ආධාර කිරීම හා එම සංවිධාන දිරි\nගැන්වීම ;\n\nඅවිධිමත්‌ අධ්‍යාපන වැඩසටහන්‌, විශේෂ අධ්‍යාපන\nවැඩසටහන්‌ හා වැඩිහිටි අධ්‍යාපන වැඩසටහන්‌ සඳහා පූර්ණ\nඅනුග්‍රහය ලබා දීම හා ආධාර ලබා දීම ;\n\nසම්ප්‍රදායික හා අපනයන කෘෂිකාර්මික කටයුතුවල\nනියැලෙන ගොවින්‌ දිරිගැන්වීම, ඔවුන්‌ දැනුවත්‌ කිරීම සඳහා\nවිවිධ ක්‍රියාකාරකම්‌ ක්‍රියාවට නැංවීම ;\n\nරණවිරුවන්හට අවශ්‍ය පහසුකම්‌ ප්‍රවර්ධනය සඳහා ක්‍රියාවට\nනැංවෙන විවිධ වැඩසටහන්වලට සහාය වීම ;\n\nවිරැකියාවෙන්‌ පෙළෙන තරුණ ප්‍රජාව ස්වයං රැකියාවලට\nයොමු කිරීමට අවශ්‍ය ආධාර හා අනුබලයද, පුහුණුවද\nලබා දීමට කටයුතු කිරීම ;\n\nසංස්ථාවේ පරමාර්ථවලට සමාන පරමාර්ථ ඇති දේශීය\nහා විදේශීය සංවිධාන සමග සහයොගිව කටයුතු කිරීම ;\n\nඅඩු ආදායම්ලාභීන්‌ සඳහා නිවාස ව්‍යාපෘති පිහිටුවීම සහ\nඔවුන්ගේ අභිවෘද්ධිය වෙනුවෙන්‌ විධිවිධාන සැලැස්වීම ;\n\nසියලුම ආගම්වලට අයත්‌ ආගමික සිද්ධස්ථාන සංවර්ධනය\nසඳහා අවශ්‍ය විය හැකි අවස්ථාවල උපකාරවීම ;\n\nඅවශ්‍යතා සහිත තැනැත්තන්ගේ සෞඛ්‍ය අවශ්‍යතා සහ\nවිවිධ ශෛල්‍ය කර්ම සඳහා ආධාර ලබාදීම ;\n\nග්‍රාම සේවා වසම්වල පිහිටුවාගෙන තිබෙන සමිති\nසමාගම්වල කටයුතු සඳහා සහයෝගය ලබාදීම ; සහ\n\nවිශ්‍රාමිකයන්ගේ සුභ සාධනය වෙනුවෙන්‌ සහාය ලබාදෙමින්‌\nකටයුතු කිරීම.\n\n(2) මෙහි (1) වන උපවගන්තියේ නිශ්චිතව සඳහන්‌ කොට ඇති\nපරිදි මේ පනතේ පරමාර්ථ ක්‍රියාවට නැංවීමේ දී ජාතිය, කුලය,\nආගම, භාෂාව, ස්ත්‍රී පුරුෂ භාවය හෝ දේශපාලන මත පිළිබඳ\nවෙනසකම්වලින්‌ තොරව ඒවා ක්‍රියාත්මක කිරීමට සහතික විය\n\nයුතු ය.\n4.\n\n(1) සංස්ථාවේ කටයුතු මේ පනතේ අනෙකුත්‌ විධිවිධානවලට\n\nසහ 6 වන වගන්තිය යටතේ සාදනු ලබන සංස්ථාවේ රීතිවලට යටත්ව\nසහ එම රීතිවලට අනුකූලව තෝරා පත්‌ කර ගනු ලබන සභාපති,\nලේකම්‌, භාණ්ඩාගාරික ඇතුළු එකොලොස්‌ දෙනකුගෙන්‌ සමන්විත\nඅධ්‍යක්‍ෂ මණ්ඩලයක්‌ මගින්‌ කළමනාකරණය කරනු ලැබිය යුතු ය.\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ\nසාමාන්‍ය බලතල.\n\nසංස්ථාවේ රඊීති.\n\n4 2009 අංක 45 දරන ලසන්ත අලගියවන්න\nපදනම (සංස්ථාගත කිරීමෙ) පනත\n\n(2) (1) චන උපවගන්තියේ කුමක්‌ සඳහන්‌ වුව ද, පදනමේ ආරම්භක\nසාමාජිකයා වූ ගරු ලසන්ත අලගියවන්න මහතා අධ්‍යක්‍ෂ මණ්ඩලයේ\nප්‍රථම සභාපතිවරයා විය යුතු ය.\n\n(3) සංස්ථාවේ ප්‍රථම අධ්‍යක්‍ෂ මණ්ඩලය මේ පනත ක්‍රියාත්මක\nවන දිනට පෙරාතුව ම වූ ඳිනයේදී පදනමේ පාලක මණ්ඩලයේ\nසාමාජිකත්වය දැරුවා වූ තැනැත්තන්ගෙන්‌ සමන්විත විය යුතු ය.\n\n(4) අධ්‍යක්‍ෂ මණ්ඩලයේ සාමාජිකයකු මිය යාම හෝ ඉල්ලා\nඅස්වීම නිසා කලින්‌ ධුරය අත්හළහොත්‌ මිස, ඔහුගේ තෝරා පත්‌\nවීමේ දින සිට අවුරුදු හතරක කාලයක්‌ සඳහා ධුරය දැරිය යුතු ය.\n\n(5) අධ්‍යක්ෂ මණ්ඩලයේ යම්‌ සාමාජිකයකු, ඔහුගේ ධුර කාලය\nඅවසන්වීමට පෙර තම ධුරය හිස්‌ කළහොත්‌, සංස්ථාවේ රීතිවලට\nඅනුකූලව තෝරා පත්‌ කරගනු ලබන ඔහුගේ අනුප්‍රාප්තිකයා ධුර\nදැරිය යුත්තේ ඔහු විසින්‌ අනුප්‍රාජ්ත කරනු ලබන සාමාජිකයාගේ\nනොගෙවුනු ධුර කාලය සඳහා පමණක්‌ වන්නේ ය.\n\n5. නිශ්චල හෝ චංචල දේපළ අත්කර ගැනීම හෝ දැරීම, බැංකු\nගිණුම්‌ විවෘත කිරීමේ, පවත්වාගෙන යාමේ හා වැසීමේ ද ඇප\nඇතිව හෝ නැතිව මුදල්‌ ණයට ගැනීමේ හෝ ලබා ගැනීමේ ද\nප්‍රදානයන්‌ සහ පරිත්‍යාග භාර ගැනීමේ සහ එකතු කිරීමේ ද\nසංස්ථාවේ මුදල්‌ ආයෝජනය කිරීමේ ද සංස්ථාව විසින්‌ දරනු ලබන\nයම්‌ ඉඩමක ගොඩනැගිලි හෝ ව්‍යුහයන්‌ ඉදිකිරීම, සංස්ථාවේ පරමාර්ථ\nඉටුකර ගැනීම සඳහා අවශ්‍ය නිලධරයන්‌ සහ සේවකයන්‌ සේවයට\nබඳවා ගැනීමේ, සේවයේ නියුක්ත කිරීමේ, සේවයෙන්‌ පහ කිරීමේද\nබලය ඇතුළුව, සංස්ථාවේ සියලුම පරමාර්ථ හෝ එහි යම්‌\nපරමාර්ථයක්‌ ප්‍රවර්ධනය කිරීම හෝ සාක්ෂාත්‌ කර ගැනීම සඳහා\nඅවශ්‍ය හෝ යෝග්‍ය සියලු ක්‍රියා, කාරණා හෝ දේවල්‌ කිරීමෙ, ඉටු\nකිරීමෙ සහ ක්‍රියාවේ යෙදවීමේ බලය මේ පනතේ සහ වෙනත්‌ යම්‌\nලිඛිත නීතියක විධිවිධානවලට යටත්ව සංස්ථාවට ඇත්තේ ය.\n\n6. (1) සංස්ථාව විසින්‌ කලින්‌ කල යම්‌ මහා සභා රැස්වීමකදී\nඊට පැමිණ ඡන්දය දෙන සාමාජිකයන්ගෙන්‌ තුනෙන්‌ දෙකකට\nනො අඩු බහුතර ඡන්දයෙන්‌, පහත දැක්වෙන සියලු කාරණා\nහෝ ඉන්‌ කිසිවක්‌ සඳහා මේ පනතේ හෝ වෙනත්‌ යම්‌ ලිඛිත\nනීතියක විධිවිධානවලට අනනුකූල නොවන ඊීති සැදීම නීත්‍යනුකූල\nවන්නේ ය :\n\n(අ) සාමාජිකයන්‌ වර්ග කිරීම, සාමාජිකයන්‌ විසින්‌ ගෙවිය\nයුතු සාමාජික ගාස්තු, ඔවුන්‌ ඇතුළත්‌ කර ගැනීම, අස්‌\nකිරීම, නෙරපීම හෝ ඉල්ලා අස්වීම ;\n\n2009 අංක 45 දරන ලසන්ත අලගියවන්න 5\nපදනම (සංස්ථාගත කිරීමෙ) පනත\n\n(ආ) සංස්ථාවේ සහ අධ්‍යක්‍ෂ මණ්ඩලයේ රැස්වීම්‌ කැඳවීම හා\nපැවැත්වීම සම්බන්ධයෙන්‌ අනුගමනය කළ යුතු කාර්ය\nපරිපාටිය, එකී රැස්වීම්වල ගණපූරණය ද ඔවුන්ගේ බලතල\nහා කාර්යයන්‌ ක්‍රියාත්මක කිරීම හා ඉටු කිරීම ;\n\n(ඇ) සංස්ථාවේ විවිධ නිලධරයන්‌, අනුයෝජිතයන්‌ සහ\nසේවකයන්‌ පත්‌ කිරීම, ඔවුන්ගේ බලතල, කාර්යය සහ\nකර්තව්‍ය ;\n\n(ඇ) සංස්ථාවේ සාමාජිකයකු වීමට හෝ අධ්‍යක්‍ෂ මණ්ඩලයේ\nසාමාජිකයකු වීමට සපුරාලිය යුතු සුදුසුකම්‌ ;\n\n(ඉං අධ්‍යක්ෂ මණ්ඩලය තොරා පත්‌ කර ගැනීම ; සහ\n\n(ඊ) සංස්ථාවේ දේපළ පරිපාලනය කිරීම සහ කළමනාකරණය\nකිරීම.\n\n(2) සංස්ථාව විසින්‌ සාදනු ලැබූ යම්‌ රීතියක්‌ (1) වන උපවගන්තිය\nයටතේ රීතියක්‌ සාදනු ලැබූ ආකාරයෙන්‌ එවැනිම රැස්වීමකදී\nසංශෝධනය කිරීම, වෙනස්‌ කිරීම හෝ ඒවාට යමක්‌ එකතු කිරීම\nහෝ ඒවා පරිච්ඡින්න කිරීම කරනු ලැබිය හැක්කේ ය.\n\n(3) සංස්ථාවේ සාමාජිකයෝ සංස්ථාවේ ඊතිවලට යටත්‌ විය\nයුත්තා හ.\n\n7. මේ පනත ක්‍රියාත්මක වීම ආරම්භ වන දිනට පෙරාතුව ම වූ\nදිනයේ දී පැවති පදනමේ සියලු ණය සහ බැරකම්‌ මෙයින්‌\nසංස්ථාපනය කරනු ලබන සංස්ථාව විසින්‌ ගෙවිය යුතු අතර, එදිනට\nපදනමට අය විය යුතු සියලු ණය සහ ගෙවිය යුතු සම්මාදම්‌ මුදල්‌\nහෝ දායක මුදල්‌ මේ පනතේ කාර්යය සඳහා සංස්ථාවට ගෙවනු\nලැබිය යුතු ය.\n\n8. (1) සංස්ථාවට එහිම අරමුදලක්‌ තිබිය යුතු අතර, සංස්ථාව\nසඳහා සහ වෙනුවෙන්‌ මෙතෙක්‌ බාර ගන්නා ලද හෝ මින්මතු භාර\nගනු ලබන ත්‍යාග, රික්තවරණ, පරිත්‍යාග, දායක මුදල්‌, ගාස්තු හෝ\nප්‍රදාන වශයෙන්‌ වූ මුදල්‌ අධ්‍යක්‍ෂ මණ්ඩලය විසින්‌ තීරණය කරනු\nලබන පරිදි සංස්ථාවේ නමින්‌ එක බැංකුවක හෝ බැංකු කීපයක\nතැන්පත්‌ කළ හැකි ය.\n\nසංස්ථාව විසින්‌\nගෙවිය යුතු සහ\nසංස්ථාවට අයවිය\nයුතු ණය.\n\nසංස්ථාවේ අරමුදල්‌.\n\nසංස්ථාව විසින්‌\nචංචල හා නිශ්චල\nදේපළ දැරිය හැකි\nබව.\n\nසාමාජිකයන්ගේ\n\nවගකීම සීමා කිරීම.\n\nවිසුරුවා හැරීමේ දී\nඉතිරි වන දේපළ.\n\nගිණුම්‌ සහ\nවිගණනය.\n\n6 2009 අංක 45 දරන ලසන්ත අලගියවන්න\nපදනම (සංස්ථාගත කිරීමෙ) පනත\n\n(2) මෙම පනත යටතේ සංස්ථාවේ බලතල ක්‍රියාත්මක කිරීමේදී\nසහ ඉටු කිරීමේ දී හා කර්තව්‍ය ක්‍රියාත්මක කිරීමේදී සංස්ථාව විසින්‌\nදරනු ලබන වියදම්‌ පියවීමට අවශ්‍ය සියලු මුදල්‌ සංස්ථාවේ අරමුදලින්‌\nගෙවනු ලැබිය යුතු ය.\n\n9. යම්‌ මිලට ගැනීමක්‌, ප්‍රදානයක්‌, තැගි කිරීමක්‌, කිසියම්‌ ගිවිසුමක්‌\nමත හෝ අන්තිම කැමති පත්‍රයකින්‌ දේපළ බැහැර කිරීමක්‌ ප්‍රකාර\nහෝ වෙනත්‌ ආකාරයකින්‌ සංස්ථාව සතු වන්නාවූ චංචල හෝ\nනිශ්චල දේපළක්‌ අත්කර ගැනීමට හා දැරීමට නීතියෙහිලා සංස්ථාවට\nබලය හා හැකියාව ඇති අතර, එම දේපළ සංස්ථාවේ කාර්යය\nසඳහා සංස්ථාව විසින්‌ දැරිය යුතු ය. තව ද සංස්ථාවේ තත්කාලයේ\nබලපවත්නා රීතිවලට යටත්ව දේපළ විකිණීමෙ, උකස්‌ කිරීමෙ, බදු\nදීමේ, හුවමාරු කිරීමේ හෝ අන්‍යාකාරයකින්‌ බැහැර කිරීමේ පූර්ණ\nබලය සංස්ථාවට ඇත්තේ ය.\n\n10. සංස්ථාවේ කිසිම සාමාජිකයකු සංස්ථාවේ ණය සහ\nබැරකම්‌ ගෙවා සමථයට පත්‌ කිරීමේ කාර්යය සඳහා ඔහුගෙන්‌\nසංස්ථාවට අයවිය යුතු සාමාජික මුදල්‌ ප්‍රමාණය ඉක්මවන යම්‌\nදායක මුදලක්‌ ගෙවීමට යටත්‌ නොවන්නේ ය.\n\n11. සංස්ථාව විසුරුවා හැරීමේදී එහි සියලු ණය සහ බැරකම්‌\nපියවීමෙන්‌ පසුව කවර හෝ දේපළක්‌ ඉතිරි වුවහොත්‌, ඒ දේපළ\nසංස්ථාවේ සාමාජිකයන්‌ අතර නොබෙදිය යුතු අතර, ඒවා සංස්ථාවේ\nපරමාර්ථවලට සමාන පරමාර්ථ ඇති, ස්වකීය ඊති අනුව යම්‌ ආදායමක්‌\nහෝ දේපළක්‌ ස්වකීය සාමාජිකයන්‌ අතර බෙදීම තහනම්‌ කර ඇත්තා\nවූ වෙනත්‌ යම්‌ ආයතනයකට හෝ ආයතනවලට ඒ දේපළ දීම හෝ\nපැවරීම කරනු ලැබිය යුතු ය. සංස්ථාව විසුරුවා හරිනු ලබන\nඅවස්ථාවේ දී හෝ ඊට පෙරාතුව ම සංස්ථාවේ සාමාජිකයන්‌ විසින්‌\nඑම ආයතනය හෝ ආයතන තීරණය කරනු ලැබිය යුතු ය.\n\n12. (1) සංස්ථාවට ලැබුණු සහ සංස්ථාව විසින්‌ වැය කරන ලද\nසියලු මුදල්‌ පිළිබඳව ගිණුම්‌ නිසි අයුරින්‌ තැබීමට සංස්ථාවේ අධ්‍යක්‍ෂ\nමණ්ඩලය විසින්‌ සැලැස්විය යුතු ය.\n\n(2) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n(3) අධ්‍යක්‍ෂ මණ්ඩලය විසින්‌ පත්‌ කරන ලද විගණකවරයකු හෝ\n\nවිගණකවරයන්‌ විසින්‌ සෑම වර්ෂයකදීම යටත්‌ පිරිසෙයින්‌ එක්‌ වරක්‌\nගිණුම්‌ පර්ක්ෂා කොට විගණනය කර ගත යුතු ය.\n\n2009 අංක 45 දරන ලසන්ත අලගියවන්න 7\nපදනම (සංස්ථාගත කිරීමෙ) පනත\n\n(4) මෙ වගන්තියේ “සුදුසුකම්‌ ලත්‌ විගණකවරයා” යන්නෙන්‌\n\n(1) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක\nසාමාජිකයකු වූ ද, ගණකාධිකාර්වරයකු වශයෙන්‌\nවෘත්තියෙහි යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද තැනැත්තෙක්‌\nහෝ\n\n(11) යම්‌ ගණකාධිකාරී සමාගමක එක්‌ එක්‌ නේවාසික\nහවුල්කරු, ශ්‍රී ලංකා වරලත්‌ ගණකාධිකාරීන්ගේ\nආයතනයේ හෝ නීතියෙන්‌ පිහිටුවන ලද වෙනත්‌ යම්‌\nආයතනයක හෝ සාමාජිකයකු ව සිටින්නේ ද, එමෙන්ම\nගණකාධිකාර්වරයකු වශයෙන්‌ වෘත්තියේ යෙදීම සඳහා\nඑකී ආයතනයේ සභාව විසින්‌ නිකුත්‌ කරන ලද\nසහතිකයක්‌ දරන්නේ ද, එවැනි වරලත්‌ ගණකාධිකාරී\nසමාගමක්‌,\n\nඅදහස්‌ වේ.\n\n13. සංස්ථාවේ සභාපතිවරයා සහ අධ්‍යක්‍ෂ මණ්ඩලයේ එක්‌\nසාමාජිකයකු ඉදිරිපිටදී මිස සංස්ථාවේ මුද්‍රාව කිසිදු සාධන පත්‍රයකට\nනොතැබිය යුතු ය. පැමිණ සිටි බවට සලකුණක්‌ වශයෙන්‌ ඔවුන්‌\nවිසින්‌ එකී සාධන පත්‍රයේ තම නම්‌ ලියා අත්සන්‌ කළයුතු අතර, ඒ\nඅත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකු විසින්‌ අත්සන්‌\nකිරීමට පරිබාහිරව විය යුතු ය.\n\n144, ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ හානියක්‌\nහෝ බලපෑමක්‌ නොවන්නේ ය.\n\n15. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nසංස්ථාවේ මුද්‍රාව.\n\nජනරජයේ හා\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2009,
  "language": "si"
}