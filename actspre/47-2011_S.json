{
  "document_id": "47-2011_S",
  "raw_text": "2011 අංක 47 දරන නොතාරිස්‌ (සංශෝධන)\nපනත\n\n[සහතිකය සටහන්‌ කළේ 2011 නොවැමබර්‌ මස 24 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2011 නොවැම්බර්‌ මස 25 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 3.00 යි. තැපැල්‌ ගාස්තුව : රු. 10.00 යි.\n\n2011 අංක 47 දරන නොතාරිස්‌\n(සංශෝධන) පනත\n\n[සහතිකය සටහන්‌ කළේ 2011 නොවැම්බර්‌ මස 24 වැනි දින]\nඑල්‌. ඩී. ඕ. 17/2011.\nනොතාරිස්‌ ආඥාපනත සංශෝධනය කිරීම සඳහා වූ පනතකි.\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2011 අංක 47 දරන නොතාරිස්‌ (සංශෝධන)\nපනත යනුවෙන්‌ හඳුන්වනු ලැබේ.\n\n2. මෙහි මින්‌ මතු “ප්‍රධාන ප්‍රඥප්තිය” යනුවෙන්‌ සඳහන්‌ කරනු\nලබන (107 වන අධිකාරය වූ) නොතාරිස්‌ ආඥාපනතේ 31 වන\nවගන්තියේ, (16) වන උපවගන්තියේ (අ) ඡේදය ඉවත්‌ කර ඒ වෙනුවට\nපහත දැක්වෙන ඡේදය ආදේශ කිරීමෙන්‌ ඒ වගන්තිය මෙයින්‌\nසංශෝධනය කරනු ලැබේ :\n\n**31 (16) (අ) ඉඩමෙහි හෝ වෙනත්‌ නිශ්චල දේපළෙහි මායිම්‌ ද,\nඑහි බිම්‌ ප්‍රමාණය ද, ඉඩම පිහිටා තිබෙන දිස්ත්‍රික්කය,\nපත්තුව, කෝරළය, ප්‍රාදේශීය ලේකම්‌ කොට්ඨාශය, පළාත්‌\nපාලන ආයතන බල ප්‍රදේශය, ග්‍රාම නිලධාරී කොට්ඨාශය\nසහ ගම මෙන්ම එම ඉඩම පිහිටා ඇති දිස්ත්‍රික්කයේ වෙනත්‌\nයම්‌ බෙදීමක්‌ ඇත්නම්‌, එය ද අඩංගු නිවැරදි සහ පැහැදිලි\nවිස්තරයක්‌ ද, එම ඉඩම පිහිටියේ පිළිවෙලින්‌ (252 වන\nඅධිකාරය වූ) මහ නගර සභා ආඥාපනතේ 2 වන වගන්තිය\nයටතේ ප්‍රකාශයට පත්‌ කරන ලද මහ නගර සභා ප්‍රදේශයක\nහෝ (255 වන අධිකාරය වූ) නගර සභා ආඥාපනතේ 2 වන\nවගන්තිය යටතේ ප්‍රකාශයට පත්‌ කරන ලද නගර සභා\nප්‍රදේශයක හෝ 1987 අංක 15 දරන ප්‍රාදේශීය සභා පනතේ\n2 වන වගන්තිය යටතේ ප්‍රකාශයට පත්‌ කරන ලද සංවර්ධන\nප්‍රදේශයක නම්‌ එහි වරිපනම්‌ අංකය සහ වීථියේ නමක්‌\nඇත්නම්‌ එය ද, ඔප්පුවෙහි නැතහොත්‌ නීත්‍යනුකූල\nලේඛනයෙහි හෝ එයට යා කොට ඇති උපලේඛනයක\nහෝ අන්තර්ගතව ඇත්නම්‌ මිස, අන්තිම කැමති පත්‍රයක්‌\nහෝ කොඩිසිල්‌ පත්‍රයක්‌ නොවන ඉඩම්‌ හෝ වෙනත්‌ නිශ්චල\nදේපළ කෙරෙහි බලපාන යම්‌ ඔප්පුවක්‌ හෝ සාධන පත්‍රයක්‌\nසහතික කිරීම හෝ එය සත්‍යායනය කිරීම ඔහු විසින්‌ නොකළ\nයුතු ය.”.\n\n2---01, 006243-3,340 (2011/09)\n\nලුහුඬු නාමය.\n\n107 වන\nඅධිකාරයේ 31 වන\nවගන්තිය\nසංශෝධනය කිරීම.\n\nප්‍රධාන ප්‍රඥප්තියේ\n31 වන වගන්තිය\n\nසංශෝධනය කිරීම.\n\nදෙවන\nඋපලේඛනයෙහි\n“ඊ” ආකෘතිය\nප්‍රතියෝජනය\nකිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n2 2011 අංක 47 දරන නොතාරිස්‌\n(සංශෝධන) පනත\n\n3. ප්‍රධාන ප්‍රඥප්තියේ 31 වන වගන්තියේ (26) වන උපවගන්තිය\nපහත දැක්වෙන පරිදි මෙයින්‌ සංශෝධනය කරනු ලැබේ :-~\n\n(1) එම උපවගන්තියේ (අ) ඡේදය එහි (අ) ඡේදයේ (1) වන\nඅනුඡේදය වශයෙන්‌ නැවත අංක කිරීමෙන්‌ ;\n\n(2) එකී නැවත අංක යෙදූ (අ) ඡේදයේ (1) වන අනුඡේදයට\nඉක්බිතිව ම පහත දැක්වෙන අනුඡේදය ඇතුළත්‌\nකිරීමෙන්‌ :-_~\n\n“(11)) ඉහත (1) වන අනුඡේදය යටතේ සකස්‌ කරන ලද\nලැයිස්තුවෙහි සහතික පිටපතක්‌ උපලේඛනයේ විස්තර\nකර ඇති ඉඩම පිහිටා ඇත්තේ යම්‌ පළාත්‌ පාලන\nආයතන බලප්‍රදේශයක්‌ තුළ ද, එම පළාත්‌ පාලන\nආයතනයේ කොමසාරිස්වරයා හෝ ලේකම්වරයා\nවෙත යවනු ලැබිය යුතු ය.”\n\n4. ප්‍රධාන ප්‍රඥප්තියේ දෙවන උපලේඛනයේ “ඊ” ආකෘතියේ 6\nවන තීරයේ සඳහන්‌ ශීර්ෂ පාඨය වෙනුවට “ඔප්පුවෙහි සඳහන්‌ එක්‌\nඑක්‌ දේපළ සඳහා බලපාන පළාත්‌ පාලන ආයතනයේ නම” යන\nශීර්ෂය ආදේශ කිරීමෙන්‌ මෙයින්‌ සංශෝධනය කරනු ලැබෙ.\n\n5. මේ පනතේ සිංහල සහ දෙමළ භාෂා පාඨ අතර යමී\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2011,
  "language": "si"
}