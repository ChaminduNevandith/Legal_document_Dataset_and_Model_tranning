{
  "document_id": "51-2011_S",
  "raw_text": "2011 අංක 51 දරන ශ්‍රී ධමමාලංකාර සමාජ සේවා\nපදනම (සංස්ථාගත කිරීමේ) පනත\n\n[සහතිකය සටහන්‌ කළේ 2011 දෙසැමබර මස 16 වැනි දින]\n\nආණ්ඩුවේ නියමය පරිදි මුද්‍රණය කරන ලදී.\n\n2011 දෙසැම්බර්‌ මස 16 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 1] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 6.00 යි. තැපැල්‌ ගාස්තුව : රු. 10.00 යි.\n\n2011 අංක 51 දරන ශ්‍රී ධමමාලංකාර\nසමාජ සේවා පදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2011 දෙසැම්බර්‌ මස 16 වන දින]\nඑල්‌.ඩී._ඕ. සංස්‌. 3/2008.\n\nශ්‍රී ධමමාලංකාර සමාජ සේවා පදනම සංස්ථාගත කිරීම\nසඳහා වූ පනතකි\n\n“ශ්‍රී ධම්මාලංකාර සමාජ සේවා පදනම” යනුවෙන්‌ හඳුන්වනු ලබන\nසහ සඳහන්‌ කරනු ලබන පදනමක්‌ එකී පදනමේ සාමාජිකයන්‌\nඑකඟ වූ රීතිවලට අනුව, පදනමේ පරමාර්ථ සහ ඊට අදාළ කාරණා\nඵලදායී ලෙස ක්‍රියාවේ යෙදවීමේ කාර්යය සඳහා මෙතෙක්‌ කල්‌\nපිහිටුවා තිබූ හෙයින්‌ ද :\n\nඑකී පදනම පිහිටුවනු ලැබුවේ යම්‌ පරමාර්ථ සහ කරුණු සඳහා ද,\nඒ පරමාර්ථ සහ කරුණු මෙතෙක්‌ කල්‌, එකී පදනම විසින්‌ සාර්ථකව\nක්‍රියාත්මක කර හා ඉටු කර ඇති හෙයින්‌ සහ එකී පදනම සංස්ථාගත\nකරන ලෙස ඉල්ලා ඇති හෙයින්‌ ද, එකී ඉල්ලීම ඉෂ්ට කිරීම මහජන\nයහපත සඳහා වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව\nවිසින්‌ මෙසේ පනවනු ලැබේ :-~\n\n1. මේ පනත 2011 අංක 51 දරන ශ්‍රී ධම්මාලංකාර සමාජ\nසේවා පදනම (සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දින සිට හා ඉන්‌ පසු\n(මෙහි මින්‌ මතු “පදනම” යනුවෙන්‌ සඳහන්‌ කරනු ලබන)\nශ්‍රී ධම්මාලංකාර සමාජ සේවා පදනමේ දැනට සාමාජිකයන්ව සිටින\nතාක්‌ තැනැත්තන්‌ හෝ මෙයින්‌ සංස්ථාපනය කරනු ලබන සංස්ථාවට\nමින්‌ මතු සාමාජිකයන්‌ වශයෙන්‌ ඇතුළත්‌ කරගනු ලබන තැනැත්තන්‌,\n(මෙහි මින්‌ මතු “සංස්ථාව” යනුවෙන්‌ සඳහන්‌ කරනු ලබන)\n“ශ්‍රී ධම්මාලංකාර සමාජ සේවා පදනම” යන නාමය හා අභඝභිධානය\nයටතේ අවිච්ඡින්න පැවැත්මක්‌ ඇති සංස්ථාවක්‌ විය යුතු ය. එකී\nනාමයෙන්‌, ඒ සංස්ථාව විසින්‌ ද, එයට විරුද්ධව ද සියලු අධිකරණවල දී\nනඩු පවරනු ලැබිය හැකි අතර, පොදු මුද්‍රාවක්‌ තබාගෙන එය පාවිච්චි\nකිරීමේ ද, ස්වකීය අභිමතය පරිදි එය වෙනස්‌ කිරීමේ ද, පූර්ණ\nබලය සහ අධිකාරය ඒ සංස්ථාවට ඇත්තේ ය.\n\n2-01, 005262-2,590 (2010/10)\n\nපූර්විකාව.\n\nලුහුඬු නාමය.\n\nශ්‍රී ධම්මාලංකාර\nසමාජ සේවා\nපදනම සංස්ථාගත\nකිරීම.\n\n2011 අංක 51 දරන ශ්‍රී ධමමාලංකාර\n\nසමාජ සේවා පදනම (සංස්ථාගත කිරීමෙ) පනත\n\nසංස්ථාවේ පොදු 3.\nපරමාර්ථ.\n\n(1) සංස්ථාව සංස්ථාපනය කරනු ලබන්නේ යම්‌ පොදු පරමාර්ථ\nසඳහා ද, ඒ පොදු පරමාර්ථ පහත සඳහන්‌ පරිදි විය යුතු යයි මෙයින්‌\n\nප්‍රකාශ කරනු ලැබේ :\n\n(ආ\n\n(ආ)\n\n(ආ)\n\n(ඈ)\n\n(ඉ)\n\n(ර)\n\n(ලා\n\n(ඌ)\n\n(එ)\n\n(ඒ)\n\n(ඔ)\n\nඅලකොළමඩ ශ්‍රී ජයසුමනාරාමය සහ ඊට අනුබද්ධ\nශ්‍රී ධම්මාධාර මහ පිරිවෙන, ශ්‍රී ධම්මාධාර දහම්‌ පාසල, රුවන්‌\nළමා උයන නඩත්තු කිරීම ;\n\nප්‍රදේශයේ දිළිඳු, අසරණ අය සඳහා නිවාස ඉදි කර දීම\nසහ අලුත්වැඩියා කරදීම ;\n\nදිළිඳු, අසරණ රෝගීන්ට මුදල්‌ ආධාර ලබා දීම සහ එවැනි\nතැනැත්තන්‌ සඳහා උපකාර කිරීම පිණිස සායනික\nමධ්‍යස්ථාන ඉදිකිරීම, පිහිටුවීම සහ සැපයීම ;\n\nමහජන යහපත සඳහා සංස්කෘතික, සමාජ, ආර්ථික සහ\nආගමික සංවර්ධනය ප්‍රවර්ධනය කිරීම ;\n\nදරු දැරියන්ගේ අධ්‍යාපනය නගා සිටුවීම සඳහා අවශ්‍ය\nඋපකාර හා පුස්තකාල ඇති කිරීම, පාඨමාලා පැවැත්වීම,\nපහසුකම්‌ සැපයීම ;\n\nතරුණ තරුණියන්ගේ ක්‍රීඩා දක්ෂතා වැඩි දියුණු කිරීම\nසඳහා ක්‍රීඩා උපකරණ සහ වෙනත්‌ පහසුකම්‌ ලබා\nදීම ;\n\nඅසරණ වැඩිහිටියන්‌ සඳහා සහ ආබාධිත සහ අනාථ ළමයින්‌\nසඳහා නිවාස සැපයීම ;\n\nස්වාභාවික ආපදා අවස්ථාවන්‌ හි දී තැනැත්තන්ට සහන\nසහ සුභසාධන ක්‍රියාමාර්ග සැලසීම ;\n\nතරුණ තරුණියන්ට විදේශ රටවල උසස්‌ අධ්‍යාපන කටයුතු\nසඳහා කාර්මික, තාක්ෂණික, විද්‍යා සහ ඉංජිනේරු යන\nඅංශවලට ශිෂ්‍යත්ව පිරිනැමීම ;\n\nදුප්පත්‌ තැනැත්තන්ගේ විනෝදය සඳහා පහසුකම්‌ ඇති\nකිරීම ; සහ\n\nතරුණයන්‌ සඳහා කාරිමික පුහුණුව ලබා දීම.\n\n2011 අංක 51 දරන ශ්‍රී ධමමාලංකාර 3\nසමාජ සේවා පදනම (සංස්ථාගත කිරීමෙ) පනත\n\n(2) සංස්ථාවේ ඉහත සඳහන්‌ පරමාර්ථ ක්‍රියාත්මක කිරීමේ දී\nජාතිය, කුලය, ආගම, භාෂාව, ස්ත්‍රී පුරුෂ භේදය හෝ දේශපාලන\nමත පදනම්ව වෙනස්කමකට භාජනය නොකිරීමට වග බලා ගත\nයුතු ය.\n\n4. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nයටත්ව බැංකු ගිණුම්‌ විවෘත කිරීමේ, පවත්වාගෙන යාමේ සහ වැසීමේ\nද, ඇප ඇතිව හෝ නැතිව මුදල්‌ ණයට ගැනීමේ සහ ලබා ගැනීමේ\nද, ආධාර මුදල්‌ හෝ පරිත්‍යාග භාර ගැනීමේ හා එකතු කිරීමේ ද,\nස්වකීය මුදල්‌ ආයෝජනය කිරීමේ සහ සංස්ථාවේ පරමාර්ථ ඉටු\nකරගෙන යාම සඳහා අවශ්‍ය නිලධරයන්‌ සහ සේවකයන්‌ බඳවා\nගැනීමේ, සේවයේ නියුක්ත කරවීමේ සහ සේවයෙන්‌ පහ කිරීමේ ද\nබලය ඇතුළුව, සංස්ථාවේ පරමාර්ථ හෝ ඒ අතුරෙන්‌ යම්‌ පරමාර්ථයක්‌\nප්‍රවර්ධනය කිරීම සහ වැඩි දියුණු කිරීම සඳහා අවශ්‍ය වන හෝ\nයොග්‍ය වන සියලු ක්‍රියා, කාරණා සහ දේ කිරීමේ ඉටු කිරීමේ සහ\nක්‍රියාත්මක කිරීමේ බලය සංස්ථාවට ඇත්තේ ය.\n\n5. (1) මේ පනතේ විධිවිධානවලට සහ 6 වන වගන්තිය යටතේ\nසාදන ලද රීතිවලට යටත්ව සංස්ථාවේ කටයුතු කළමනාකරණ\nමණ්ඩලයක්‌ විසින්‌ කළමනාකරණය කරනු ලැබිය යුතු ය.\nකළමනාකරණ මණ්ඩලය, (මෙහි මින්‌ මතු “අධ්‍යක්ෂ ජනරාල්‌”\nයනුවෙන්‌ සඳහන්‌ කරනු ලබන) එහි අධ්‍යක්ෂ ජනරාල්වරයා විය\nයුතු ශ්‍රී ධමඹමාලංකාර සමාජ සේවා පදනම්‌ විහාරාධිපතිවරයාගෙන්‌\nද, එකී පදනමේ සභාපති, ලේකම්‌, භාණ්ඩාගාරික සහ 6 වන වගන්තිය\nයටතේ සංස්ථාවේ රීතිවලට අනුකූලව තෝරා පත්කර ගනු ලබන\nවෙනත්‌ කමිටු සාමාජිකයන්ගෙන්‌ ද සමන්විය විය යුතු ය.\n\n(2) කළමනාකරණ මණ්ඩලයේ සෑම රැස්වීමකදී ම අධ්‍යක්ෂ\nජනරාල්වරයා මුලසුන දැරිය යුතු ය. කළමනාකරණ මණ්ඩල\nරැසවීමකට අධ්‍යක්ෂ ජනරාල්වරයා නොපැමිණියහොත,\nසභාපතිවරයා එහි මුලසුන දැරිය යුතු ය.\n\n(3) මේ පනතේ විධිවිධානවලට සහ එය යටතේ සාදන ලද\nරිතිවලට යටත්ව, රැස්වීම්වල කාර්ය පටිපාටිය සහ එහි කටයුතු\nකිරීම, කළමනාකරණ මණ්ඩලය විසින්‌ පාලනය කළ යුතු ය.\n\n(4) මණ්ඩලයේ සාමාජිකයන්‌ අතර පුරප්පාඩුවක්‌ තිබීම හෝ එහි\nසාමාජිකයකු පත්කිරීමෙහිලා හෝ නම්‌ කිරීමෙහිලා යම්‌ දෝෂයක්‌\nතිබීම නිසා ම පමණක්‌ මණ්ඩලයේ යම්‌ ක්‍රියාවක්‌ හෝ කටයුත්තක්‌\nඅවලංගු ලෙස සලකනු නොලැබිය යුතු ය.\n\nසංස්ථාවේ\nසාමාන්‍ය බලතල.\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ රීති.\n\nසංස්ථාවේ\nඅරමුදල.\n\n4 2011 අංක 51 දරන ශ්‍රී ධමමාලංකාර\nසමාජ සේවා පදනම (සංස්ථාගත කිරීමෙ) පනත\n\n(5) සංස්ථාවේ පළමුවන කළමනාකරණ මණ්ඩලය, මේ පනත\nක්‍රියාත්මක වීමේ දිනයට පෙරාතුව ම වූ දිනයේ දී ධුර දරන පදනමේ\nකළමනාකරණ මණ්ඩලයේ සාමාජිකයන්ගෙන්‌ සමන්විත විය\n\nයුතු ය.\n\n6. (1) මණ්ඩලයේ කාර්ය සහ සංස්ථාවේ විවිධ නිලධරයන්ගේ\nසහ සේවකයන්ගේ කාර්ය ඉටු කිරීම සඳහාත්‌, සංස්ථාවේ සහ\nකළමනාකරණ මණ්ඩලයේ රැස්වීම්වල කටයුතු කිරීමේ දී අනුගමනය\nකළ යුතු කාර්ය පටිපාටිය නිශ්චිතව දැක්වීම සඳහාත්‌, සාමාන්‍යයෙන්‌\nසංස්ථාවේ කටයුතු කළමනාකරණය කිරීම සඳහා සහ එහි අරමුණු\nසාක්ෂාත්‌ කර ගැනීම සඳහාත්‌, මේ පනතේ හෝ වෙනත්‌ යම්‌ ලිඛිත\nනීතියක විධිවිධානවලට අනනුකූල නොවන රීති සෑදීම සඳහා\nසංසථාවේ මහ සභා රැසවීමකට පැමිණ ඡන්දය දෙන\nසාමාජිකයන්ගෙන්‌ තුනෙන්‌ දෙකකට නොඅඩු ඡන්දයෙන්‌ සංස්ථාව\nවිසින්‌ කලින්‌ කල රති සැදීම නීත්‍යානුකූල වන්නේ ය.\n\n(2) සංස්ථාවේ මහා සභා රැස්වීමකට පැමිණ ඡන්දය දෙන\nසාමාජිකයන්ගෙන්‌ තුනෙන්‌ දෙකකට අඩු නොවන හන්දයෙන්‌ මිස,\nසංස්ථාවේ කිසිම රීතියක්‌ වෙනස්‌ කිරීම, ඊට යමක්‌ එකතු කිරීම,\nසංශෝධනය කිරීම හෝ පරිච්ඡින්න කිරීම නොකළ යුතු ය.\n\n(3) සංස්ථාවේ සාමාජිකයන්‌ සංස්ථාවේ රීතිවලට යටත්‌ විය\nයුතු ය.\n\n7. (1) සංස්ථාවට එහි ම අරමුදලක්‌ තිබිය යුතු ය. ත්‍යාග,\nරික්තවරණ, පැවරීම්‌, ග්‍රාහක මුදල්‌, දායක මුදල්‌, ගාස්තු හෝ ප්‍රදාන\nකළමනාකරණ මණ්ඩලය විසින්‌ තීරණය කරනු ලබන පරිදි එක්‌\nබැංකුවක හෝ බැංකු වැඩි ගණනක සංස්ථාවේ බැරට තැන්පත්‌\nකරනු ලැබිය යුතු ය.\n\n(2) මේ පනත යටතේ ස්වකීය පරමාර්ථ ක්‍රියාත්මක කිරීමෙ දී\nසංස්ථාව විසින්‌ දරන ලද වියදම්‌ පියවීමට අවශ්‍ය සියලුම මුදල්‌\nඅරමුදලින්‌ ගෙවනු ලැබිය යුතු ය.\n\n(3) කවර ආකාරයකින්‌ හෝ ව්‍යුත්පන්න වූ සංස්ථාවේ මුදල්‌ සහ\nදේපල, මෙහි දක්වා ඇති පරිදි අරමුණු ප්‍රවර්ධනය කිරීම සඳහා\nපමණක්‌ යොදා ගත යුතු අතර, එහි කිසිම කොටසක්‌ සංස්ථාවේ\nසාමාජිකයකු වෙත ලාභාංශයක්‌ වශයෙන්‌ හෝ ප්‍රසාද දීමනාවක්‌\nවශයෙන්‌ හෝ අන්‍යාකාරයකට සෘජුව ම හෝ වක්‍රව ගෙවීම හෝ\nපැවරීම නොකළ යුතු ය.\n\n2011 අංක 51 දරන ශ්‍රී ධමමාලංකාර 5\nසමාජ සේවා පදනම (සංස්ථාගත කිරීමෙ) පනත\n\n8. (1) සංස්ථාවේ මුදල්‌ වර්ෂය, ලිත්‌ වර්ෂය විය යුතු ය.\n\n(2) සංස්ථාවේ සියලු ආදායම්‌ සහ වියදම්‌, වත්කම්‌ හා බැරකම්‌\nසහ වෙනත්‌ සියලු ගනුදෙනු සම්බන්ධයෙන්‌ නිසි පරිදි ගිණුම්‌\nපොත්‌ තබා ගැනීමට සංස්ථාව කටයුතු සැලැස්විය යුතු ය.\n\n(3) සංස්ථාවේ ගිණුම්‌, සංස්ථාව විසින්‌ පත්‌ කරනු ලබන සුදුසුකම්‌\nලත්‌ විගණකවරයකු විසින්‌ වාර්ෂිකව විගණනය කරනු ලැබිය\n\nයුතු ය.\n(4) “සුදුසුකම්‌ ලත්‌ විගණකවරයා” යන්නෙන\n\n(අ) ග්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාරීවරයකු වශයෙන්‌\nවෘත්තියෙහි යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද තැනැත්තෙක්‌ ;\nහෝ\n\n(ආ) යම්‌ ගණකාධිකාරී ආයතනයක එක්‌ එක්‌ නේවාසික\nහවුල්කරුවන්‌, ශ්‍රී ලංකා වරලත්‌ ගණකාධිකාරීන්ගේ\nආයතනයේ හෝ නීතියෙන්‌ පිහිටුවන ලද වෙනත්‌ යම්‌\nආයතනයක හෝ සාමාජිකයකු ව සිටින්නේ ද,\nඑමෙන්‌ ම ගණකාධිකාර්වරයකු වශයෙන්‌ වෘත්තියේ\nයෙදීම සඳහා එකී ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නේ ද, එවැනි වරලත්‌\nගණකාධිකාර්‌ සමාගමක්‌,\n\nඅදහස්‌ වේ.\n\n9. මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී පැවති පදනම විසින්‌ ගෙවිය යුතුව තිබුණු සියලු ණය\nසහ බැරකම්‌ මෙයින්‌ සංස්ථාපනය කරනු ලබන සංස්ථාව විසින්‌\nගෙවිය යුතු අතර, එදිනට පදනමට අයවිය යුතුව තිබුණු සියලු\nසම්මාදම්‌ මුදල්‌ සහ දායක මුදල්‌ මේ පනතේ කාර්ය සඳහා සංස්ථාවට\nගෙවනු ලැබිය යුතු ය.\n\n10. යම්‌ මිල දී ගැනීමකින, ප්‍රදානයකින්‌, ත්‍යාගයකින්‌,\nතෙස්තමේන්තු නීයාදනයකින්‌ හෝ වෙනත්‌ ආකාරයකින්‌ සංස්ථාව\nසතු වන කවර හෝ චංචල හෝ නිශ්චල දේපලක්‌ අත්‌ කර ගැනීමට,\nදැරීමට සංස්ථාවට නීතියෙන්‌ බලය හා හැකියාව තිබෙන අතර, ඒ\n\nගිණුම්‌ විගණනය\nකිරීම.\n\nපදනම විසින්‌\nගෙවිය යුතු හෝ\nපදනමට අයවිය\nයුතු ණය.\n\nසංස්ථාව විසින්‌\nචංචල හෝ\n\nනිශ්චල දේපල\nදැරිය හැකි බව.\n\nසංස්ථාවේ මුද්‍රාව.\n\nසංස්ථාව විසුරුවා\nහැරීමේ දී ඉතිරි\nවන දේපල.\n\nජනරජයේ සහ\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n6 2011 අංක 51 දරන ශ්‍රී ධමමාලංකාර\nසමාජ සේවා පදනම (සංස්ථාගත කිරීමෙ) පනත\n\nසියලු දේපල 6 වන වගන්තිය යටතේ සංස්ථාව විසින්‌ සාදනු ලැබූ\nරඊතිවලට යටත්ව ඒවා විකිණීමේ, උකස්‌ කිරීමේ, බදු දීමේ, හුවමාරු\nකිරීමේ හෝ වෙනත්‌ යම්‌ ආකාරයකින්‌ බැහැර කිරීමේ පූර්ණ බලය\nසහිතව මෙම පනතේ කාර්ය සඳහා සංස්ථාව විසින්‌ දැරිය යුතු ය.\n\n11. සංස්ථාවේ මුද්‍රාව සංස්ථාවේ කළමනාකරණ මණ්ඩලය\nසතුව තිබිය යුතු අතර, කළමනාකරණ මණ්ඩලයේ සාමාජිකයකු\nසහ ලේකම්‌ හෝ කළමනාකරණ මණ්ඩලය විසින්‌ බලය පවරනු\nලැබූ යම්‌ තැනැත්තකු ඉදිරිපිට දී මිස කවර වූ හෝ සාධන පත්‍රයකට\nනොතැබිය යුතු අතර, තමන්‌ පැමිණ සිටි බවට සලකුණක්‌ වශයෙන්‌\nඔවුන්‌ විසින්‌ ඒ සාධන පත්‍රයෙහි තම නම අත්සන්‌ කළ යුතු ය. එසේ\nකරනු ලැබූ අත්සනක්‌, සාක්ෂිකරුවකු වශයෙන්‌ යම්‌ තැනැත්තකු\nවිසින්‌ කරනු ලැබූ අත්සනකට පරිබාහිරව විය යුතු ය.\n\n12. සංස්ථාව විසුරුවා හැරීමේ දී සියලු ණය හා බැරකම්‌\nපියවීමෙන්‌ පසු කවර හෝ දේපලක්‌ ඉතිරි වුවහොත්‌, ඒ දේපල\nසංස්ථාවේ සාමාජිකයන්‌ අතර බෙදනු නොලැබිය යුතු අතර,\nසංස්ථාවේ පරමාර්ථවලට සමාන පරමාර්ථ ඇත්තා වූ ද, ස්වකීය\nරඊති අනුව යම්‌ ආදායමක්‌ හෝ දේපලක්‌ ස්වකීය සාමාජිකයන්‌ අතර\nබෙදීම තහනම්‌ කර ඇත්තා වූ ද, ආයතනයකට ඒ දේපල දීම හෝ\nපැවරීම කරනු ලැබිය යුතු ය.\n\n13. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ වෙනත්‌ යම්‌ තැනැත්තකුගේ අයිතිවාසිකම්වලට මේ පනතෙහි\nඇතුළත්‌ කිසිවකින්‌ හානියක්‌ හෝ බලපැමක්‌ නොවන්නේ ය.\n\n14. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2011,
  "language": "si"
}