{
  "document_id": "54-2009_S",
  "raw_text": "2009 අංක 54 උරන සෙරෙනඩිබ්‌ අධ්‍යාපනික\nපදනම (සංස්ථාගත කිරීමේ) පනත\n\n[සහතිකය සටහන්‌ කළේ 2009 සැප්තැම්බර්‌ මස 28 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2009 ඔක්තෝබර්‌ මස 02 වැනි දින ශ්‍රී ලංකා ප්‍රජාතාන්ත්‍රික සමාජවාදී\nජනරජයේ ගැසට පත්‍රයේ 11 වන කොටසේ අතිරේකයක්‌ වශයෙන්‌ පළ කරන\nලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 5.00 යි. තැපැල්‌ ගාඝසතුව : රු. 5.00 යි.\n\n2009 අංක 54 දරන සෙරෙන්ඩිබ්‌ අධ්‍යාපනික\nපදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2009 සැප්තැම්බර්‌ මස 28 වන දින]\nඑල්‌. ඩී. ඕ. (අයි.එන්‌.සී) 25/2005.\n\nසෙරෙන්ඩිබ්‌ අධ්‍යාපනික පදනම සංස්ථාගත කිරීම සඳහා වූ\nපනතකි\n\n““සෙරෙන්ඩිබ්‌ අධ්‍යාපනික පදනම” යනුවෙන්‌ හඳුන්වනු ලබන\nහා සඳහන්‌ කරනු ලබන පදනමක්‌, එකී පදනමේ සාමාජිකයන්‌\nඑකඟ වූ රීති අනුව, එකී පදනමට සම්බන්ධ සියලු පරමාර්ථ හා\nකාරණා ඵලදායී ලෙස ක්‍රියාත්මක කිරීමේ හා කරගෙන යාමේ\nකාර්යය සඳහා මෙතෙක්‌ කල්‌ පිහිටුවා තිබූ හෙයින්‌ ද:\n\nඑකී පදනම පිහිටුවනු ලැබුවේ යම්‌ පරමාර්ථ හා කාරණා සඳහා\nද, ඒ පරමාර්ථ හා කාරණා මෙතෙක්‌ කල්‌ එකී පදනම විසින්‌\nසාර්ථකව ක්‍රියාත්මක කර සහ ඉටුකර ඇති හෙයින්‌ ද; එකී පදනම\nසංස්ථාගත කරනු ලැබීමට ඉල්ලුම්‌ කර ඇති හෙයින්‌ ද, එකී ඉල්ලීමට\nඉඩ දීම මහජන යහපත පිණිස වන හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2009 අංක 54 දරන සෙෆයෙන්ඩිබ්‌ අධ්‍යාපනික\nපදනම (සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දිනයේ සිට හා ඉන්‌\nපසුව (මෙහි මින්මතු “පදනම” යනුවෙන්‌ සඳහන්‌ කරනු ලබන)\nසෙරෙන්ඩිබ්‌ අධ්‍යාපනික පදනමේ දැනට සාමාජිකයන්ව සිටින\nතැනැත්තන්‌ සහ මෙයින්‌ සංස්ථාපනය කරනු ලබන සංස්ථාවට\nමින්මතු සාමාජිකයන්‌ වශයෙන්‌ බඳවාගනු ලබන තැනැත්තන්‌ (මෙහි\nමින්‌ මතු “සංස්ථාව” යනුවෙන්‌ සඳහන්‌ කරනු ලබන) “සෙරෙන්ඩිබ්‌\nඅධ්‍යාපනික පදනම” යන නාමය හා අභිධානය යටතේ අවිච්ඡින්න\nපැවැත්මක්‌ ඇති සංස්ථාවක්‌ වන්නේ ය. තව ද, එකී නාමයෙන්‌ ඒ\nසංස්ථාව විසින්‌ ද එයට විරුද්ධව ද නඩු පවරනු ලැබිය හැකි අතර,\nපොදු මුද්‍රාවක්‌ තබාගැනීමට හා පාවිච්චි කිරීමට ද, ස්වකීය අභිමතය\nපරිදි එය වෙනස්‌ කිරීමට ද, සංස්ථාවට පූර්ණ බලය සහ අධිකාරය\nඇත්තේ ය.\n\n2---11, 003910 -2,690 (2009/05)\n\nපූර්විකාව.\n\nලුහුඬු නාමය.\n\nසෙරෙන්ඩිබ්‌\nඅධ්‍යාපනික\nපදනම\nසංස්ථාගත\nකිරීම.\n\n2 2009 අංක 54 දරන සෙරෙන්ඩිබ්‌ අධ්‍යාපනික\nපදනම (සංස්ථාගත කිරීමෙ) පනත\n\nසංස්ථාවේ පොදු 3. සංස්ථාව සංස්ථාපනය කරනු ලබන්නේ යම්‌ පොදු පරමාර්ථ\nපරමාර්ථ. සඳහා ද, ඒ පොදු පරමාර්ථ පහත දැක්වෙන පරිදි විය යුතු යැයි\n\nමෙයින්‌ ප්‍රකාශ කරනු ලැබේ:\n\n(අ) ශ්‍රී ලාංකික මුස්ලිම්වරුන්ගේ අධ්‍යාපනික, කාර්මික සහ\nවෘත්තීය නිපුණතාවන්‌ ද, ආර්ථික තත්ත්වයන්‌ ද නංවාලීම\nපිණිස ශිෂ්‍යත්ව ප්‍රදානය කිරීම සහ වෘත තිය\nමාර්ගෝපදේශකත්වය ලබා දීම සඳහා සංස්ථාවේ අරමුදල්‌\nයෙදවීම;\n\n(ආ) කාර්මික අධ්‍යාපනය ද ඇතුළුව අධ්‍යාපනික සංවර්ධනය\nසඳහා සහයොගය දැක්වීම සහ මග පෙන්වීම; සහ\n\n(ඇ) ශ්‍රී ලාංකික මුස්ලිම්‌ පනතාවගේ සමාජ සහ සංස්කෘතික\nසුබ සාධනය ප්‍රවර්ධනය කිරීම සඳහා සහයොගය\nදැක්වීම.\n\nසංස්ථාව සතු 4. මේ පනතේ සහ වෙනත්‌ යම්‌ ලිඛිත නීතියක විධිවිධානවලට\nසාමාන්‍ය බලතල. යටත්ව, සංස්ථාවට පහත දැක්වෙන බලතල ඇත්තේය:-\n\n(අ) මුදලින්‌ හෝ ද්‍රව්‍ය මගින්‌ ප්‍රදාන, ත්‍යාග, පරිත්‍යාග සහ\nදායක මුදල්‌ ලබාගැනීම;\n\n(ආ) බැංකු ගිණුම්‌ ආරම්භ කර පවත්වා ගෙන යාම සහ වසා\nදැමීම;\n\n(ඇ) ඇපයක්‌ ඇතිව හෝ නැතිව මුදල්‌ ණයට ගැනීම හෝ රැස්‌\nකිරීම ;\n\n(ඇ) සංස්ථාවේ පරමාර්ථ ඉෂ්ට කිරීම සඳහා අවශ්‍ය කාර්ය\nමණ්ඩල සේවයෙහි යොදවා ගැනීම, නියුක්ත කර ගැනීම\nසහ සේවයෙන්‌ පහ කිරීම; සහ\n\n(ඉ) සංස්ථාවේ පරමාර්ථ ප්‍රවර්ධනය කිරීමට හා මුදුන්‌ පමුණුවා\nගැනීමට අවශ්‍ය වන ආකාරයෙන්‌ සෙසු සියලු කටයුතු\nඉටු කිරීම සහ ක්‍රියාවට නැංවීම.\n\n2009 අංක 54 දරන සෙරෙන්ඩිබ්‌ අධ්‍යාපනික 3\nපදනම (සංස්ථාගත කිරීමෙ) පනත\n\n5. (1) සංස්ථාවේ කටයුතු මේ පනතේ විධිවිධානවලට හා 6\nවන වගන්තිය යටතේ සාදනු ලබන සංස්ථාවේ රඊතිවලට යටත්ව\n(මෙහි මින්මතු “මණ්ඩලය” යනුවෙන්‌ සඳහන්‌ කරනු ලබන)\nකළමනාකරණ මණ්ඩලයක්‌ මගින්‌ සිදු කරනු ලැබිය යුතු ය.\n\n(2) මණ්ඩලය, සභාපතිවරයකුගෙන්‌ ද, උප සභාපතිවරුන්‌\nදෙදෙනකුගෙන්‌ ද, භාණ්ඩාගාරික, සහකාර භාණ්ඩාගාරික, ලේකම්‌,\nසහකාර ලේකම්ගෙන්‌ ද, සාමාජිකයන්‌ විසින්‌ වාර්ෂිකව සංස්ථාවේ\nරිතිවලට අනුකූලව තෝරා පත්කර ගනු ලබන තවත්‌ සාමාජිකයන්‌\nපස්‌ දෙනකුගෙන්‌ ද, සමන්විත විය යුතු ය.\n\n(3) මේ පනත ක්‍රියාත්මක වීම ආරම්භ වීමට පෙරාතුව ම වූ\nදිනයේ දී පදනමේ පාලක මණ්ඩලයේ ධුර දැරූ තැනැත්තන්ගෙන්‌\nසංස්ථාවේ ප්‍රථම මණ්ඩලය සමන්විත විය යුතු ය.\n\n6. (1) සංස්ථාවේ යම්‌ මහා සභා රැස්වීමක දී ඊට පැමිණ\nඡන්දය දෙන සාමාජිකයන්ගෙන්‌ තුනෙන්‌ දෙකකට නොඅඩු බහුතර\nඡන්දයෙන්‌ පහත දැක්වෙන කාරණා සියල්ලම හෝ ඉන්‌ කිසිවක්‌\nහෝ සඳහා, මේ පනතේ හෝ වෙනත්‌ යම්‌ ලිඛිත නීතියක හෝ\nවිධිවිධානවලට අනනුකූල නොවන රීති, සංස්ථාව විසින්‌ කලින්‌\nකල සාදනු ලැබීම නීත්‍යානුකූල වන්නේ ය:\n\n(අ) මණ්ඩලයේ රැස්වීම්වල දී අනුගමනය කළ යුතු කාර්ය\nපටිපාටිය සහ එම රැස්වීම්වල ගණපූරණය;\n\n(ආ) මණ්ඩලයේ සාමාජිකයන්‌ තෝරා පත්කර ගැනීම, පත්‌ කිරීම\nහෝ ඉවත්‌ කිරීම;\n\n(ඇ) සංස්ථාවේ සාමාජිකයන්‌ ඇතුළත්‌ කර ගැනීම, ඔවුන්‌ ඉල්ලා\nඅස්වීම හෝ ඔවුන්‌ නෙරපීම;\n\n(ඇ) මණ්ඩලයේ කාර්යය සහ සංස්ථාවේ විවිධ නිලධරයන්‌ හා\nසේවකයන්ගේ කාර්යය; සහ\n\n(ඉ) සංස්ථාවේ අරමුදල්‌ පරිපාලනය කිරීම හා කළමනාකරණය\nකිරීම.\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ ඊීති.\n\nසංස්ථාවේ අරමුදල.\n\nසංස්ථාව විසින්‌\nගෙවිය යුතු හෝ\nසංස්ථාවට අයවිය\nයුතු ණය.\n\nසංස්ථාවට චංචල\nහා නිශ්චල දේපළ\nදැරිය හැකි බව.\n\n4 2009 අංක 54 දරන සෙරෙන්ඩිබ්‌ අධ්‍යාපනික\nපදනම (සංස්ථාගත කිරීමෙ) පනත\n\n(2) (1) වන උපවගන්තිය යටතේ සංස්ථාව විසින්‌ සාදන ලද රීති,\nඑම උපවගන්තිය යටතේ රීතියක්‌ සාදනු ලබන ආකාරයෙන්‌ ම\nඑවැනි ම රැස්වීමක දී, කලින්‌ කල වෙනස්‌ කිරීම, ඒවාට යමක්‌\nඑකතු කිරීම, ඒවා සංශෝධනය කිරීම හෝ පරිච්ඡින්න කිරීම කරනු\nලැබිය හැකි ය.\n\n(3) සංස්ථාවේ සියලු සාමාජිකයන්‌ සංස්ථාවේ රීතිවලට යටත්‌\nවිය යුතු ය.\n\n7. (1) සංස්ථාවට~\n\n(අ) මේ පනත ක්‍රියාත්මක වීමට පෙරාතුව ම වූ දිනයේ දී\nපදනමේ බැරට පැවති සියලු මුදල්වලින්‌ ; සහ\n\n(ආ) ත්‍යාග, රික්තවරණ, පරිත්‍යාග, දායක මුදල්‌ සහ ප්‍රදාන\nලෙස සංස්ථාව වෙත ලැබුණු සියලු මුදල්වලින්‌,\n\nසමන්චිත අරමුදලක්‌ තිබිය යුතු ය.\n\n(2) අරමුදලේ බැරට ඇති සියලු මුදල්‌ සංස්ථාවේ කටයුතු\nකළමනාකරණය කිරීමේ දී සහ එහි පරමාර්ථ මුදුන්පත්‌ කර ගැනීමේ\nදී දරන ලද වියදම්‌ පියවීම සඳහා යොදවනු ලැබිය යුතු ය.\n\n8. මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී පදනමේ පැවති සියලු ණය හා බැරකම්‌, මෙයින්‌\nසංස්ථාපනය කරනු ලබන සංස්ථාව විසින්‌ ගෙවිය යුතු අතර,\nපරිත්‍යාග සහ දායක මුදල්‌ ඇතුළුව එදිනට පදනමට අයවිය යුතුව\nතිබුණු සියලු ණය සහ දායක මුදල්‌, මේ පනතේ කාර්යය සඳහා\nසංස්ථාවට ගෙවනු ලැබිය යුතු ය.\n\n9. යම්‌ මිලට ගැනීමක්‌, ප්‍රදානයක්‌, ත්‍යාගයක්‌ හෝ තෙස්තමෙේන්තු\nනීයාදනයක්‌ ප්‍රකාර හෝ වෙනත්‌ යම්‌ ආකාරයකින්‌ හෝ සංස්ථාව\nසතුවන යම්‌ නිශ්චල හෝ චංචල දේපළක්‌ භාර ගැනීමට හා දැරීමට,\nසංස්ථාවට නීතියෙන්‌ බලය සහ ශක්‍යතාව ඇති අතර, ඒ සියලු\nදේපළ මේ පනතේ කාර්යය සඳහා සංස්ථාව විසින්‌ දැරිය යුතු ය.\nසංස්ථාවේ දේපළ විකිණීමට, උකස්‌ කිරීමට, බදු දීමට, හුවමාරු\nකිරීමට හෝ අන්‍යාකාරයකින්‌ බැහැර කිරීමට හැකි මුළු බලය\nසංස්ථාවට ඇත්තේ ය.\n\n2009 අංක 54 දරන සෙරෙන්ඩිබ්‌ අධ්‍යාපනික 5\nපදනම (සංස්ථාගත කිරීමෙ) පනත\n\n10. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n(2) සංස්ථාව විසින්‌ සංස්ථාවේ ආදායම්‌ හා වියදම්‌, වත්කම්‌,\nබැරකම්‌ සහ එහි වෙනත්‌ සියලු ගනුදෙනු පිළිබඳව නිසි ගිණුම්‌ තබා\nගැනීමට කටයුතු සැලැස්විය යුතු ය.\n\n(3) සංස්ථාවේ ගිණුම්‌ මණ්ඩලය විසින්‌ එම කාර්යය සඳහා ම\nපත්‌ කරන ලද සුදුසුකම්‌ ලත්‌ විගණකවරයකු විසින්‌ සෑම වර්ෂයකට\nම එක්‌ වරක්‌ විගණනය කරනු ලැබිය යුතු ය.\n\n(4) මේ වගන්තියේ “සුදුසුකම්ලත්‌ විගණකවරයකු” යන්නෙන්‌\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාර්වරයකූ වශයෙන්‌\nවෘත්තියෙහි යෙදීමට ඒ ආයතනයේ සභාව විසින්‌ නිකුත්‌\nකරන ලද සහතිකයක්‌ දරන්නා වූ ද තැනැත්තෙක්‌ ; හෝ\n\n(ආ) යම්‌ ගණකාධිකාරී සමාගමක එක්‌ එක්‌ නේවාසික හවුල්කරු\nශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකුව සිටින්නේ ද, එමෙන්ම ගණකාධිකාර්ීවරයකු\nවශයෙන්‌ වෘත්තියේ යෙදීම සඳහා එකී ආයතනයේ සභාව\nවිසින්‌ නිකුත්‌ කරන ලද සහතිකයක්‌ දරන්නේ ද, එවැනි\nවරලත්‌ ගණකාධිකාර්‌ සමාගමක්‌,\n\nඅදහස්‌ වේ.\n\n11. සංස්ථාව විසුරුවා හරිනු ලැබූ විට, එහි සියලු ණය සහ\nබැරකම්‌ බේරුම්‌ කරනු ලැබීමෙන්‌ පසු කවර හෝ යම්‌ දේපළක්‌\nඉතිරි වේ නම්‌, ඒ දේපළ සංස්ථාවේ සාමාජිකයන්‌ අතර බෙදා\nදෙනු නොලැබිය යුතු අතර, සංස්ථාවේ පරමාර්ථවලට සමාන\nපරමාර්ථ ඇත්තා වූ ද, යම්‌ ආදායමක්‌ හෝ දේපළක්‌ තම සාමාජිකයන්‌\nඅතර බෙදා දීම එම ආයතනයේ හෝ ආයතනවල ඊීති මගින්‌ තහනම්‌\nකරනු ලැබ අත්තා වූ ද, වෙනත්‌ ආයතනයකට හෝ ආයතනවලට\nඒ දේපළ දීම හෝ පැවර්ම කරනු ලැබිය යුතු ය. එම ආයතනය\nහෝ ආයතන කවරේ ද යන්න සංස්ථාව විසුරුවා හරිනු ලබන\nඅවස්ථාවේ දී හෝ ඊට පෙරාතුව ම, සංස්ථාවේ සාමාජිකයන්‌ විසින්‌\nනිශ්චය කරනු ලැබිය යුතු ය.\n\nවිගණනය සහ\n\nගිණුම්‌.\n\nවිසුරුවා හැරීමෙන්‌\nපසු ඉතිරිවන\nදේපළ.\n\nසංස්ථාවේ මුද්‍රාව.\n\nජනරජයේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇතිවූ විට සිංහල\nභාෂා පාඨය\nබලපැවැත්විය යුතු\nබව.\n\n6 2009 අංක 54 දරන සෙරෙන්ඩිබ්‌ අධ්‍යාපනික\nපදනම (සංස්ථාගත කිරීමෙ) පනත\n\n12. මණ්ඩලයේ සාමාජිකයන්‌ දෙදෙනකු ඉදිරිපිට දී මිස කවර\nවූ සාධන පත්‍රයකට වුව ද සංස්ථාවේ මුද්‍රාව නොතැබිය යුතු ය. තව\nද, තමන්‌ පැමිණ සිටි බවට ලකුණක්‌ වශයෙන්‌ එකී සාමාජිකයන්‌\nවිසින්‌ එම සාධන පත්‍රයෙහි තම නම අත්සන්‌ කළ යුතු අතර, එවැනි\nඅත්සන්‌ කිරීමක්‌ සාක්ෂිකරුවකු වශයෙන්‌ යම්‌ තැනැත්තකු විසින්‌\nකරනු ලබන අත්සනකට පරිබාහිරව විය යුතු ය.\n\n13 ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ හානියක්‌\nහෝ බලපෑමක්‌ නොවන්නේ ය.\n\n14. මේ පනතේ සිංහල සහ දෙමළ භාෂා පාඨ අතර, යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2009,
  "language": "si"
}