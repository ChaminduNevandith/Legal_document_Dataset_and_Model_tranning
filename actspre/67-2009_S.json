{
  "document_id": "67-2009_S",
  "raw_text": "2009 අංක 67 දරන ශ්‍රී ලංකා පිළිකා පර්යේෂණ\nපදනම (සංස්ථාගත කිරීමෙ) පනත\n\n[සහතිකය සටහන්‌ කළේ 2009 නොවැමබර්‌ මස 17 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2009 නොවැම්බර්‌ මස 17 වන දින ශ්‍රී ලංකා ප්‍රජාතාන්ත්‍රික සමාජවාදී\nජනරජයේ ගැසට පත්‍රයේ 1] වන කොටසේ අතිරේකයක්‌ වශයෙන්‌\nපළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැක.\n\nමිළ : රු. 4.00 යි. තැපැල්‌ ගාසතුව : රු. 5.00 යි.\n\n2009 අංක 67 දරන ශ්‍රී ලංකා පිළිකා පරයේෂණ පදනම\n(සංස්ථාගත කිරීමෙ) පනත\n\n[සහතිකය සටහන්‌ කළේ 2009 නොවැම්බර්‌ මස 17 වන දින]\nඑල්‌.ඩී.~ ඕ. (අයි.එන්‌.සී) 3/2005.\n\nශ්‍රී ලංකා පිළිකා පර්යේෂණ පදනම සංස්ථාගත කිරීම\nසඳහා වූ පනතකි\n\n“ශ්‍රී ලංකා පිළිකා පර්යේෂණ පදනම” යනුවෙන්‌ හඳුන්වනු ලැබූ\nහා ප්‍රකට පදනමක්‌ එකී සාමාජිකයන්‌ විසින්‌ එකඟ වන ලද\nරීතිවලට අනුකූලව එකී පදනමේ සියලු අරමුණු හා එම පදනම හා\nසම්බන්ධ සියලු කාරණා සාක්ෂාත්‌ කර ගැනීමේ කාර්යය සඳහා\nමෙතෙක්‌ කල්‌ පිහිටුවා ගෙන තිබූ හෙයින්‌ ද:\n\nඑකී පදනම පිහිටුවන ලද්දේ යම්‌ අරමුණු හා කාරණා සඳහා ද,\nඑම අරමුණු හා කාරණා එම පදනම විසින්‌ සාර්ථකව ක්‍රියාත්මක\nකර හා ඉටු කර ඇති හෙයින්‌ සහ එම පදනම සංස්ථාගත කරවා\nගැනීම සඳහා ඉල්ලුම කර ඇති හෙයින්‌ ද, එකී ඉල්ලීම ඉටු කිරීම\nමහජන යහපත පිණිස වන හෙයින්‌ ද:\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ:\n\n1. මේ පනත 2009 අංක 67 දරන ශ්‍රී ලංකා පිළිකා පර්යේෂණ\nපදනම (සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භවන දින සිට සහ ඉන්‌\nපසුව (මෙහි මින්මතු “පදනම” යනුවෙන්‌ සඳහන්‌ කරනු ලබන)\nශ්‍රී ලංකා පිළිකා පර්යේෂණ පදනමේ දැනට සාමාජිකයන්ව සිටින\nතාක්‌ තැනැත්තන්‌ /සහ මෙයින්‌ පිහිටුවනු ලබන සංස්ථාවේ\nසාමාජිකයන්‌ ලෙස මින්‌ මතු ඇතුළත්‌ කරගනු ලබන යම්‌ හා සියලු\nතැනැත්තන්‌, ශ්‍රී ලංකා පිළිකා පර්යේෂණ පදනම යන නාමය සහ\nඅභිධානය යටතේ අවිච්ඡින්න පැවැත්මක්‌ ඇති (මෙහි මින්මතු\n“සංස්ථාව” යනුවෙන්‌ හඳුන්වනු ලබන) සංස්ථාවක්‌ වන්නේ ය.\nතව ද, එකී නාමයෙන්‌ එය විසින්‌ හා එයට විරුද්ධව සියලු\nඅධිකරණවල දී නඩු පවරනු ලැබිය හැකි අතර, පොදු මුද්‍රාවක්‌ තබා\nගැනීමේ හා පාවිච්චි කිරීමේ සහ ස්වකීය අභිමතය පරිදි එය වෙනස්‌\nකිරීමේ පූර්ණ බලය සහ අධිකාරය එයට ඇත්තේ ය.\n\nපූර්විකාව.\n\nලුහුඬු නාමය.\n\nශ්‍රී ලංකා පිළිකා\nපර්යේෂණ පදනම\nසංස්ථාගත කිරීම.\n\nසංස්ථාවේ පොදු\nපරමාර්ථ.\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ\nසාමාන්‍ය බලතල.\n\n2 23009 අංක 67 දරන ශ්‍රී ලංකා පිළිකා පර්යේෂණ පදනම\n(සංස්ථාගත කිරීමෙ) පනත\n\n3. සංස්ථාව සංස්ථාපනය කිරීමට අරමුණු කරගත්‌ පොදු\nපරමාර්ථ පහත දැක්වේ:\n\n(අ) ශ්‍රී ලංකාවේ සායන පවත්වාගෙන යන්නන්ගෙන්‌ ආචාර\nධර්මවලට අනුකූල බවට අනුමත වූ නියෝප්ලාස්මවේදය\nපිළිබඳ පර්යේෂණ යොජනා භාර ගැනීම සහ පදනමේ\nකළමනාකරණ මණ්ඩලයේ මග පෙන්වීම සහ නිරීක්ෂණය\nයටතේ එවැනි පර්යේෂණ ප්‍රවර්ධනය කිරීම හා ඒ සඳහා\nඅරමුදල්‌ සැපයීම;\n\n(ආ) ශ්‍රී ලංකාවෙහි පිළිකා පිළිබඳ පර්යේෂණයෙහි නිරත\nපුද්ගලයන්ට හෝ සංවිධානවලට එවැනි පර්යේෂණ\nකරගෙන යාම පිණිස මුල්‍ය ආධාර සැපයීම;\n\n(ඇ) මුල්‍ය ආධාර අවශ්‍ය පිළිකා රෝගීන්ට මුල්‍ය සහාය සැපයීම.\n\n4. (1) සංස්ථාවේ කටයුතු, වෛද්‍ය විද්‍යාව හෝ විද්‍යාත්මක\nක්ෂේත්‍රවල සුදුසුකම්‌ සහ පළපුරුද්ද තිබිය යුතු සංස්ථාවේ\nසභාපතිවරයාගෙන්‌ සහ සාමාජිකයන්‌ හතර දෙනකුට නොඅඩු\nසංඛ්‍යාවකින්‌ සමන්විත වන කළමනාකරණ මණ්ඩලයක්‌ විසින්‌\nපනතේ විධිවිධානවලට සහ 6 වන වගන්තිය යටතේ සාදනු ලබන\nඊතිවලට යටත්ව පරිපාලනය කරනු ලැබිය යුතු ය.\n\n(2) මෙම පනත ක්‍රියාත්මක වීම ආරම්භ වීමට පෙරාතුව ම වූ\nදිනයේ දී ධුර දැරු පදනමේ කළමනාකරණ මණ්ඩලය, සංස්ථාවේ\nප්‍රථම කළමනාකරණ මණ්ඩලය විය යුතු ය.\n\n5. මේ පනතේ විධිවිධානවලට සහ වෙනත්‌ යම්‌ ලිඛිත නීතියක\nවිධිවිධානවලට යටත්ව, සංස්ථාවට-\n\n(අ) සංස්ථාවේ අරමුණු සාක්ෂාත්‌ කර ගැනීම පිණිස,\nකළමනාකරණ මණ්ඩලය විසින්‌ නිශ්චය කරනු ලබන\nආකාරයකට, සංස්ථාවට අයත්‌ අරමුදල්‌ ආයෝජනය කිරීම;\n\n(ආ) කළමනාකරණ මණ්ඩලය විසින්‌ තීරණය කරනු ලැබිය\nහැකි කවර හෝ බැංකුවක හෝ බැංකුවල ගිණුම්‌ විවෘත\nකිරීම, පවත්වාගෙන යෑම සහ ගිණුම්‌ වැසීම;\n\n2009 අංක 67 දරන ශ්‍රී ලංකා පිළිකා පර්යේෂණ පදනම 3\n(සංස්ථාගත කිරීමෙ) පනත\n\n(ඇ) සංස්ථාවේ අරමුණු ක්‍රියාත්මක කිරීම සඳහා අවශ්‍ය\nනිලධරයන්‌ හා සේවකයන්‌ සේවයේ නියුක්ත කිරීම සහ\nඔවුන්‌ සේවයෙන්‌ පහ කිරීම ;\n\n(ඇ) සංස්ථාවේ අරමුණු සාක්ෂාත්‌ කර ගැනීම සඳහා ආනුෂංගික\nහෝ උපකාර විය හැකි වෙනත්‌ සියලු ක්‍රියා සහ දේ කිරීම\n\nසඳහා, බලය ඇත්තේ ය.\n\n6. (1) සංස්ථාව විසින්‌, කලින්‌ කල, යම්‌ වාර්ෂික මහා සභා\nරැස්වීමක දී හෝ විශේෂ මහා සභා රැස්වීමක දී හෝ මෙහි පහත\nදැක්වෙන සියලු කාරණා හෝ ඉන්‌ කිසිවක්‌ සඳහා මේ පනතේ\nවිධිවිධානවලට හෝ වෙනත්‌ යම්‌ ලිඛිත නීතියක විධිවිධානවලට\nඅනනුකූල නොවන රඊීති සෑදීම නීත්‍යනුකූල වන්නේ ය:\n\n(අ) නිලධාරී මඩුල්ල තෝරා පත්කර ගැනීම, ඔවුන්ගේ ධුර\nකාලය, ධුරයෙන්‌ ඉල්ලා අස්වීම, ධුරය හිස්වීම හෝ ධුරයෙන්‌\nඉවත්‌ කිරීම සහ ඔවුන්ගේ බලතල සහ කාර්ය;\n\n(ආ) නිලධාරී මඩුල්ල හැර කළමනාකරණ මණ්ඩලයේ අනෙකුත්‌\nසාමාජිකයන්‌ තෝරා පත්‌ කර ගැනීම, ඔවුන්ගේ ධුර කාලය\nසහ කළමනාකරණ මණ්ඩලයේ ධුර කාලය;\n\nදං\n\n(ඇ) සංස්ථාවේ දේපළ පරිපාලනය හා කළමනාකරණය, එහි\nඅරමුදල්වල භාරය සහ ගිණුම්‌ පවත්වා ගැනීම හා\n\nවිගණනය;\n\n(ඇ) කළමනාකරණ මණ්ඩලයේ යම්‌ රැස්වීමක දී අනුගමනය\nකළ යුතු ක්‍රියා පටිපාටිය, එහි ගණපූරණය සහ එහි\nවැඩකටයුතු සිදු කිරීම; සහ\n\n(ඉ) සංස්ථාවේ කටයුතු කළමනාකරණය කිරීම සහ එහි අරමුණු\nඉටු කර ගැනීම.\n\n(2) සංස්ථාව විසින්‌ සාදනු ලබන සෑම රීතියක්‌ ම, (1) වන\nඋපවගන්තියේ දක්වා ඇති පරිදි වූ රැස්වීමක දී, ඒ හා සමාන\nආකාරයෙන්‌ සංශෝධනය කිරීම, වෙනස්‌ කිරීම හෝ ඊට යමක්‌\nඑකතු කිරීම කරනු ලැබිය හැකි ය.\n\nසංස්ථාවේ රීති.\n\nසංස්ථාව විසින්‌\nචංචල සහ නිශ්චල\nදේපළ දැරිය හැකි\nබව.\n\nසංස්ථාවේ අරමුදල.\n\nවියදම්‌ අරමුදලින්‌\nගෙවනු ලැබිය යුතු\nබව.\n\n4 23009 අංක 67 දරන ශ්‍රී ලංකා පිළිකා පර්යේෂණ පදනම\n(සංස්ථාගත කිරීමෙ) පනත\n\n(3) සංස්ථාවේ සාමාජිකයන්‌ සංස්ථාවේ රීතිවලට යටත්‌ විය\nයුතු ය.\n\n7. මිලදී ගැනීමෙන්‌, ප්‍රදානයකින්‌, තැගි කිරීමකින්‌, තෙස්තමේන්තු\nනීයාදනයකින්‌ හෝ අන්‍යාකාරයකින්‌ කවර හෝ චංචල සහ නිශ්චල\nදේපළ අත්කර ගැනීමට හා දැරීමට සංස්ථාවට නීතියෙහිලා බලය\nහා හැකියාව ඇති අතර, ඒ දේපළ විකිණීමට, උකස්‌ කිරීමට, බදු\nදීමට, හුවමාරු කිරීමට හෝ අන්‍යාකාරයකින්‌ නීයාදනය කිරීමට\nපූර්ණ බලය ඇතිව මේ පනතේ කාර්ය සඳහා, සංස්ථාවේ රීතිවලට\nයටත්ව එම දේපළ සංස්ථාව විසින්‌ දැරිය යුතු ය.\n\n8. (1) සංස්ථාවට එහිම අරමුදලක්‌ තිබිය යුතු අතර, ත්‍යාග,\nරික්තවරණ, පරිත්‍යාග, ආධාර මුදල්‌ හෝ ප්‍රදාන වශයෙන්‌ මේ\nදක්වා හෝ මින්මතු ලැබෙන සියලු මුදල්‌ සංස්ථාවේ අරමුදල\nවෙනුවෙන්‌ කළමනාකරණ මණ්ඩලය විසින්‌ නිශ්චය කරනු ලැබිය\nහැකි බැංකුවක හෝ බැංකු වැඩි සංඛ්‍යාවක, සංස්ථාවේ බැරට\nතැන්පත්‌ කරනු ලැබිය යුතු ය.\n\n(2) සංස්ථාව විසින්‌ මේ පනත යටතේ එහි බලතල, කාර්ය හා\nකර්තව්‍ය ඉටු කිරීමේ දී හා ක්‍රියාත්මක කිරීමේ දී දරනු ලබන වියදම්‌\nපියවීම සඳහා අවශ්‍ය සියලු මුදල්‌, සංස්ථාවේ අරමුදලින්‌ ගෙවනු\nලැබිය යුතු ය.\n\n9. (1) සංස්ථාව විසින්‌ හෝ සංස්ථාවට විරැද්ධව කවර හෝ\nඅධිකරණයක්‌ හමුවට ගෙන එන ලද යම්‌ සිවිල්‌ හෝ අපරාධ නඩුවක\nදී සංස්ථාව විසින්‌ දරනු ලබන යම්‌ වියදමක්‌ සංස්ථාවේ අරමුදලින්‌\nගෙවනු ලැබිය යුතු අතර, එවැනි යම්‌ සිවිල්‌ හෝ අපරාධ නඩුවක දී\nසංස්ථාවට ගෙවනු ලබන හෝ සංස්ථාව විසින්‌ අය කර ගනු ලබන\nයම්‌ ගාස්තු, සංස්ථාවේ අරමුදලට බැර කළ යුතු ය.\n\n(2) සංස්ථාවේ යම්‌ සාමාජිකයකු, නිලධරයකු හෝ සේවකයකු\nවිසින්‌ මේ පනත යටතේ කරන ලද හෝ කරන ලදැයි කියන\nක්‍රියාවක්‌ හෝ නොකර හැරීමක්‌ සම්බන්ධයෙන්‌ ඔහු විසින්‌ හෝ\nඔහුට විරුද්ධව කවර හෝ අධිකරණයක්‌ හමුවට ගෙන එන ලද යම්‌\nසිවිල්‌ හෝ අපරාධ නඩුවක දී ඔහු විසින්‌ දරනු ලබන වියදමක්‌ ඒ\nක්‍රියාව හෝ නොකර හැරීම සද්භාවයෙන්‌ කරන ලද බවට අධිකරණය\nතීරණය කළහොත්‌, ඒ වියදම්‌ ඔහු විසින්‌ ඒ සිවිල්‌ හෝ අපරාධ\nනඩුවේ දී අය කර ගෙන ඇත්නම්‌ මිස, සංස්ථාවේ අරමුදලින්‌\n\nගෙවනු ලැබිය යුතු ය.\n\n2009 අංක 67 දරන ශ්‍රී ලංකා පිළිකා පරයේෂණ පදනම 5\n(සංස්ථාගත කිරීමෙ) පනත\n\n10. (1) සංස්ථාවේ සියලු ආදායම්‌ සහ වියදම්‌, වත්කම්‌ හා\nබැරකම්‌ සහ වෙනත්‌ සියලු ගනුදෙනු පිළිබඳව නිසි ගිණුම්‌ තබා\nගැනීමට සංස්ථාව විසින්‌ කටයුතු සලස්වනු ලැබිය යුතු ය.\n\n(2) සංස්ථාවේ ගිණුම්‌, කළමනාකරණ මණ්ඩලය විසින්‌ පත්‌\nකරනු ලබන සුදුසුකම්‌ ලත්‌ විගණකවරයකු ලවා විගණනය කරනු\nලැබිය යුතු ය.\n\n(3) මේ වගන්තියේ “සුදුසුකම්‌ ලත්‌ විගණකවරයා” යන්නෙන්‌\n\n(අ) ශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතිය මගින්‌ පිහිටුවන ලද වෙනත්‌ යම්‌ ආයතනයක\nසාමාජිකයකු වන්නා වූ ද, එම ආයතනය” විසින්‌ නිකුත්‌\nකරන ලද ගණකාධිකාරීවරයකු ලෙස සේවයේ යෙදීමේ\nසහතිකයක්‌ දරන්නා වූ ද තැනැත්තකු; හෝ\n\n(ආ) එක්‌ එක්‌ නේවාසික කොටස්කරු, ශ්‍රී ලංකා වරලත්‌\nගණකාධිකාරීන්ගේ ආයතනයේ හෝ නීතිය මගින්‌ පිහිටුවන\nලද වෙනත්‌ යම්‌ ආයතනයක හෝ සාමාජිකයකු වන්නා වූ\nද, ගණකාධිකාර්වරයකු ලෙස සේවයේ යෙදීම සඳහා එම\nආයතනය විසින්‌ නිකුත්‌ කරන ලද සහතිකයක සන්තකය\nදරන්නා වූ ද ගණකාධිකාරී ආයතනයක්‌,\n\nඅදහස්‌ වේ.\n\n11. සංස්ථාවේ සභාපතිවරයා සහ කළමනාකරණ මණ්ඩලය\nවිසින්‌ නිශ්චය කරනු ලැබිය හැකි පරිදි සංස්ථාවේ සාමාජිකයන්‌\nදෙදෙනකු ඉදිරිපිට දී හැර කිසිම සාධන පත්‍රයකට සංස්ථාවේ\nමුද්‍රාව නොතැබිය යුතු අතර, එකී සාමාජිකයන්‌ විසින්‌, ඔවුන්‌ පැමිණ\nසිටි බවට සංකේතයක්‌ වශයෙන්‌ සාධන පත්‍රයෙහි ඔවුන්ගේ නම්‌\nඅත්සන්‌ කළ යුතු ය. ඔවුන්‌ විසින්‌ එසේ අත්සන්‌ කිරීම, සාක්ෂිකරුවකු\nවශයෙන්‌ යම්‌ තැනැත්තකු විසින්‌ කරනු ලබන අත්සන්‌ කිරීමට\nපරිබාහිරව විය යුතු ය.\n\n12. සංස්ථාව විසුරුවා හැරීමේ දී සංස්ථාවේ සියලු ණය හා\nබැරකම්‌ නිදහස්‌ කිරීමෙන්‌ පසුව කිසියම්‌ දේපළක්‌ ඉතිරිව ඇත්නම්‌,\nඑම දේපළ, සංස්ථාවේ සාමාජිකයන්‌ අතර බෙදා දෙනු නොලැබිය\nයුතු අතර, සංස්ථාවේ අරමුණු හා සමාන අරමුණු ඇත්තා වූ ද\n\nගිණුම්‌ විගණනය.\n\nසංස්ථාවේ මුද්‍රාව.\n\nවිසුරුවා හැරීමේ දී\nඉතිරිවන දේපළ.\n\nජනරජයේ හා\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\n6 23009 අංක 67 දරන ශ්‍රී ලංකා පිළිකා පර්යේෂණ පදනම\n(සංස්ථාගත කිරීමෙ) පනත\n\nකිසිම ආදායමක්‌ හෝ දේපළක්‌ තම සාමාජිකයන්‌ අතර බෙදා\nහැරීම ඊති මගින්‌ තහනම්ව ඇත්තා වූ ද, වෙනත්‌ යම්‌ ආයතනයකට\nහෝ ආයතනවලට දීම හෝ ප්‍රේෂණය කිරීම හෝ කරනු ලැබිය\nයුතු ය. එවැනි ආයතනයක්‌ හෝ ආයතන, සංස්ථාව විසුරුවා හරින\nඅවස්ථාවේ දී හෝ ඊට පෙර කළමනාකරණ මණ්ඩලය විසින්‌ තීරණය\nකළ හැකි ය.\n\n13. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nඅයිතිවාසිකම්වලට මේ පනතෙහි ඇතුළත්‌ කිසිවකින්‌ හානියක්‌\nහෝ බලපැමක්‌ නොවිය යුතු ය.\n\n14. මේ පනතේ සිංහල සහ දෙමළ භාෂා පාඨ අතර, යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 875 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යංශයේ අධිකාරී වෙත සෑම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළෙඹන එක්‌ එක්‌ වර්ෂය සඳහා ඒවා ලබාගත හැකි ය.\n",
  "document_type": "Act",
  "year": 2009,
  "language": "si"
}