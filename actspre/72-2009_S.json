{
  "document_id": "72-2009_S",
  "raw_text": "2009 අංක 72 දරන සැම භාරය\n(සංස්ථාගත කිරීමේ) පනත\n\n[සහතිකය සටහන්‌ කළේ 2009 දෙසැමබර්‌ මස 23 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2009 දෙසැම්බර්‌ මස 24 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 5.00 යි. තැපැල්‌ ගාස්තුව : රු. 5.00 යි.\n\n2009 අංක 72 දරන සෑම්‌ භාරය\n(සංස්ථාගත කිරීමෙ පනත\n\n[සහතිකය සටහන්‌ කළේ 2009 දෙසැම්බර්‌ මස 23 වන දින|\nඑල්‌.ඩී.~ඕ. (අයි.එන්‌.සී.) 31/2007.\nසැම භාරය සංස්ථාගත කිරීම සඳහා වූ පනතකි\n\n*“*සැෑම්‌ භාරය” යනුවෙන්‌ හඳුන්වනු ලබන හා සඳහන්‌ කරනු ලබන\nභාරයක්‌ එකී භාරය සම්බන්ධයෙන්‌ සියලු කාරණා ඵලදායී ලෙස\nක්‍රියාත්මක කිරීමේ හා ඉටු කිරීමේ කාරියය සඳහා මෙතෙක්‌ කොළඹ\nපිහිටුවා තිබූ හෙයින්‌ ද :\n\nඑකී භාරය පිහිටුවනු ලැබුවේ යම්‌ පරමාර්ථ සහ කාරණා සඳහා ද,\nඒ පරමාර්ථ සහ කාරණා මෙතෙක්‌ කල්‌ එකී භාරය විසින්‌ සාර්ථකව\nක්‍රියාත්මක කර සහ ඉටු කර ඇති හෙයින්‌ සහ ඒ භාරය සංස්ථාගත\nකරන ලෙස ඉල්ලුම්‌ කර ඇති හෙයින්‌ සහ එකී ඉල්ලීම ඉටු කිරීම\n\nමහජන යහපත සඳහා වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2009 අංක 72 දරන සෑම්‌ භාරය (සංස්ථාගත\nකිරීමේ) පනත යනුවෙන්‌ හඳුන්වනු ලැබේ.\n\n2. මේ පනත ක්‍රියාත්මක වීම ආරම්භ වන දින සිට සහ ඉන්‌\nපසුව (මෙහි මින්මතු “භාරය” යනුවෙන්‌ සඳහන්‌ කරනු ලබන) සෑම්‌\nභාරයෙහි භාරකාර මණ්ඩලයේ සහ මෙයින්‌ සංස්ථාපනය කරනු\nලබන සංස්ථාවෙහි සාමාජිකයන්‌ වශයෙන්‌ ඇතුළත්‌ කරනු ලබන\nතැනැත්තන්‌ ද (මෙහි මින්මතු “සංස්ථාව” යනුවෙන්‌ සඳහන්‌ කරනු\nලබන) “සෑම්‌ භාරය” යන නාමය සහ අභිධානය යටතේ අවිච්ඡින්න\nපැවැත්මක්‌ ඇති සංස්ථාවක්‌ වන්නේ ය. තව ද, එකී සංස්ථා නාමයෙන්‌\nඒ සංස්ථාව විසින්‌ ද, ඊට විරුද්ධව ද, නඩු පවරනු ලැබිය හැකි\nඅතර, පොදු මුද්‍රාවක්‌ තබා ගැනීමේ ද, එය පාවිච්චි කිරීමේ ද,\nස්වකීය අභිමතය පරිදි එය වෙනස්‌ කිරීමේ ද පූර්ණ බලය හා\nඅධිකාරය ඒ සංස්ථාවට ඇත්තේ ය.\n\nපූර්විකාව.\n\nලුහුඬු නාමය.\n\nසෑම්‌ භාරය\nසංස්ථාගත\nකිරීම.\n\nසංස්ථාවේ පොදු\nපරමාර්ථ.\n\nසංස්ථාවේ\nසාමාන්‍ය බලතල\n\n3.\n\n2009 අංක 72 දරන සැම භාරය\n(සංස්ථාගත කිරීමෙ පනත\n\nසංස්ථාව සංස්ථාපනය කරනු ලබන්නේ යම්‌ පොදු පරමාර්ථ\n\nසඳහා ද ඒවා පහත සඳහන්‌ පරිදි විය යුතු යයි මෙයින්‌ ප්‍රකාශ කරනු\nලැබේ :-_~\n\n(අ)\n\n(ආ)\n\n(ඇ)\n\n(ඈ)\n\n(ඉ)\n\n(ර)\n\n(ලා\n\n4.\n\nමුස්ලිම්‌ ජාතිකයන්ගේ අධ්‍යාපන ප්‍රගතිය හා දැනුම\nනංවාලීම, අගහිඟකම්වලින්‌ පෙළෙන මුස්ලිම්‌ සිසුන්හට\nශිෂ්‍යත්ව හා වෙනත්‌ යම්‌ මුල්‍යාධාර සැපයීම ;\n\nදිළිඳු මුස්ලිම්‌ පනතාව සඳහා නිවාස, අධ්‍යාපන ආයතන,\nමුස්ලිම්‌ දේවස්ථාන, ආරෝග්‍යශාලා සහ වෘත්තීය අභ්‍යාස\nමධ්‍යස්ථාන පිහිටුවීම, ඉදි කිරීම සහ නඩත්තු කිරීම හෝ\nඒවා පිහිටුවීම ;\n\nමුස්ලිම්‌ ශිෂ්‍යයන්ගේ අධ්‍යාපනය සඳහා සහ වෙනත්‌\nක්‍රියාකාරකම්‌ සඳහා උපකාර කිරීම ;\n\nමුස්ලිම්වරුන්ට වන ව්‍යසන හා ස්වාභාවික විපත්‌\nහේතුවෙන්‌ සිදුවන දරිද්‍රතහාවයට සහ ආපදාවට සහන\nසැලසීම සඳහා වන කටයුතු නංවාලීම, දිරිගැන්වීම සහ\nඑම කටයුතුවලට සහාය වීම සහ භාරගෙන ඉටු කිරීම ;\n\nදිළිඳු මුස්ලිම්‌ අයට ජලය හා විදුලිය වැනි මූලික\nඅවශ්‍යතාවන්‌ සැපයීම ;\n\nමුස්ලිම්‌ පනතාව අතර ඉස්ලාමීය, අධ්‍යාපනයට අදාළ\nපොත්පත්‌, වාරප්‍රකාශ හා සඟරා රැස්‌ කිරීම, වර්ග කිරීම,\nපරිවර්ථනය කිරීම, මුද්‍රණය කිරීම, පළ කිරීම සහ බෙදා\nහැරීම ; සහ\n\nමුස්ලිම්‌ පනතාව අතර වාර්ගික, ජාතික සහ අන්තර්‌ ජාතික\nඅවබෝධය, ආගමික සමගිය, හොඳ හිත හා සාමය වර්ධනය\nකිරීම සඳහා වන ක්‍රියාකාරකම්‌ නංවාලීම, දිරිගැන්වීම,\nඑම කටයුතුවල දී සහාය වීම සහ ඒවා පෝෂණය කිරීම.\n\nමේ පනතේ සහ වෙනත්‌ යම්‌ ලිඛිත නීතියක විධිවිධානවලට\n\nයටත්ව සංස්ථාවේ පරමාර්ථ ඉටු කර ගැනීම සඳහා අවශ්‍ය බැංකු\nගිණුම්‌ විවෘත කිරීමේ, පවත්වාගෙන යාමේ හා වැසීමේ ද, ඇප\nඇතිව හෝ නැතිව මුදල්‌ ණයට ගැනීමේ හෝ ලබා ගැනීමේ ද,\nසංස්ථාවේ මුදල්‌ ආයෝජනය කිරීමේ ද, සංස්ථාවේ පරමාර්ථ ඉටු\nකර ගැනීම සඳහා අවශ්‍ය නිලධරයන්‌ සහ සේවකයන්‌ සේවයේ\n\n2009 අංක 72 දරන සෑම්‌ භාරය 3\n(සංස්ථාගත කිරීමෙ පනත\n\nනියුක්ත කර ගැනීමේ, සේවයේ යෙදවීම සහ සේවයෙන්‌ පහ කිරීමේ\nද බලය ඇතුළුව, සංස්ථාවේ පරමාර්ථ හෝ ඒ පරමාර්ථ අතුරින්‌ යම්‌\nපරමාර්ථයක්‌ ප්‍රවර්ධනය කිරීම හෝ නංවාලීම සඳහා අවශ්‍ය හෝ\nයොග්‍ය කවර වූ හෝ සියලු ක්‍රියා, කරුණු හෝ දේ කිරීමේ, ඉටු\nකිරීමෙ සහ ක්‍රියාවේ යෙදවීමේ බලය සංස්ථාවට ඇත්තේ ය.\n\n5. මේ පනත ක්‍රියාත්මක වීම ආරම්භ වන දිනයට පෙරාතුව වූ\nදිනයේ දී ධුර දරන භාරයේ භාරකාර මණ්ඩලයේ භාරකරුවන්‌ මේ\nපනත ක්‍රියාත්මක වීම ආරම්භ වන දිනයේ සිට සංස්ථාවේ භාරකාර\nමණ්ඩලයේ භාරකරුවන්‌ ලෙස සලකනු ලැබිය යුතු ය.\n\n6. (1) 7 වන වගන්තිය යටතේ සාදන ලද සංස්ථාවේ රීතිවලට\nයටත්ව සංස්ථාවේ කටයුතු සභාපති, ගරු ලේකම්‌, ගරු\nභාණ්ඩාගාරික සහ භාරකාර මණ්ඩලය විසින්‌ පත්‌ කරනු ලැබූ පස්‌\nදෙනකුට නොඅඩු කමිටු සාමාජිකයන්ගෙන්‌ සැදුම්ලත්‌ (මින්මතු\n“කමිටුව” යනුවෙන්‌ හඳුන්වනු ලබන) කළමනාකරණ කමිටුව විසින්‌\nපරිපාලනය කරනු ලැබිය යුතු ය.\n\n(2) මෙම පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී නිලය දරන්නා වූ භාරයෙහි කමිටුවේ සාමාජිකයන්‌,\nප්‍රථම කළමනාකරණ කමිටුවේ සාමාජිකයන්‌ විය යුතු ය.\n\n7. (1) සාමාජිකයන්‌ බඳවා ගැනීම, ඔවුන්ගේ ඉල්ලා අස්වීම\nහෝ ඔවුන්‌ නෙරපීම සඳහා ද නිලධරයන්‌ සහ සංස්ථාවේ\nසාමාජිකයන්‌ තෝරා පත්‌ කර ගැනීම සඳහා ද සාමාන්‍යයෙන්‌\nසංස්ථාවේ කටයුතු පරිපාලනය කිරීම සහ එහි පරමාර්ථ මුදුන්‌\nපමුණුවා ගැනීම සම්බන්ධයෙන්‌ මේ පනතේ හෝ වෙනත්‌ යම්‌ ලිඛිත\nනීතියක විධිවිධානවලට අනනුකූල නොවන රඊීති කලින්‌ කල යම්‌\nමහා සභා රැස්වීමක දී ඊට පැමිණ ඡන්දය දෙන සාමාජිකයන්ගේ\nතුනෙන්‌ දෙකකට නොඅඩු බහුතර ඡන්දයෙන්‌ සංස්ථාව විසින්‌ සාදනු\nලැබීම නීත්‍යනුකූල වන්නේ ය.\n\n(2) සංස්ථාව විසින්‌ සාදනු ලබන යම්‌ රීතියක්‌ (1) වන උපවගන්තිය\nයටතේ රීතියක්‌ සාදනු ලැබූ ආකාරයට ම එවැනි රැස්වීමක දී වෙනස්‌\nකිරීම, ඊට යමක්‌ එකතු කිරීම, සංශෝධනය කිරීම හෝ පරිච්ඡින්න\nකිරීම කරනු ලැබිය හැකි ය.\n\n(3) සංස්ථාවේ සාමාජිකයන්‌ සංස්ථාවේ රීතිවලට යටත්‌ විය\nයුතු ය.\n\nසංස්ථාවේ භාරකාර\nමණ්ඩලය.\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ ඊීති.\n\nසංස්ථාවේ\nඅරමුදල.\n\nගිණුම්‌ සහ\nවිගණනය.\n\n2009 අංක 72 දරන සැම භාරය\n(සංස්ථාගත කිරීමෙ පනත\n\n8. (1) සංස්ථාවේ අරමුදල, පහත දැක්වෙන මුදල්වලින්‌ සංයුක්ත\nවිය යුතු ය :\n\n(අ) මේ පනත ආරම්භ වන දිනයට පෙරාතුව ම වූ ඒ දිනයේ\nදී භාරයේ බැරට තිබෙන සියලු මුදල්‌ එදින සිට සංස්ථාවට\nපැවරෙන්නේ ය ;\n\n(ආ) මේ පනත ආරම්භ වීමේ දිනයට පසු සංස්ථාවට උපචිත\nවන සියලු මුදල්‌ ; සහ\n\n(ඇ) සංස්ථාවට දෙනු ලැබූ යම්‌ පරිත්‍යාගයන්‌ හෝ තෑගි.\n\n(2) සංස්ථාවේ කටයුතු කළමනාකරණය කිර්මේ දී සහ එහි\nපරමාර්ථ ඉටු කර ගැනීමේ දී දරනු ලැබූ වියදම්‌ ගෙවීම සඳහා\nභාරයේ අරමුදලේ බැරට ඇති සියලු මුදල්‌ නොඅඩුව ලැබිය යුතු ය.\n\n9. (1) සංස්ථාවේ මුදල්‌ වර්ෂය ලිත්‌ වර්ෂය විය යුතු ය.\n\n(2) සංස්ථාව විසින්‌ එහි ආදායම හා වියදම, වත්කම්‌ හා බැරකම්‌\nසහ සංස්ථාවේ වෙනත්‌ සියලු ගනුදෙනු පිළිබඳව නිසි ගිණුම්‌ තබා\nගැනීමට කටයුතු සැලැස්විය යුතු ය.\n\n(3) සංස්ථාවේ ගිණුම්‌ සුදුසුකම්‌ ලත්‌ විගණකවරයකු විසින්‌\nවිගණනය කරනු ලැබිය යුතු ය.\n\n(4) මේ වගන්තියේ “සුදුසුකම්‌ ලත්‌ විගණකවරයා” යන්නෙන්‌\n\n(අ)\n\n(ආ)\n\nඅදහස්‌ වේ.\n\nශ්‍රී ලංකා වරලත්‌ ගණකාධිකාරීන්ගේ ආයතනයේ හෝ\nනීතියෙන්‌ පිහිටුවන ලද වෙනත්‌ යම්‌ ආයතනයක හෝ\nසාමාජිකයකු වූ ද, ගණකාධිකාරිවරයකු වශයෙන්‌\nවෘත්තියෙහි යෙදීමට ඒ ආයතනයේ සභාව\nවිසින්‌ නිකුත්‌ කරන ලද සහතිකයක්‌ දරන්නා වූ ද\nතැනැත්තෙක්‌ ; හෝ\n\nයම්‌ ගණකාධිකාර්‌ සමාගමක එක්‌ එක්‌ නේවාසික\nහවුල්කරු ශ්‍රී ලංකා වරලත්‌ ගණකාධිකාරින්ගේ\nආයතනයේ හෝ නීතියෙන්‌ පිහිටුවන ලද වෙනත්‌ යම්‌\nආයතනයක හෝ සාමාජිකයකුව සිටින්නේ ද එමෙන්ම\nගණකාධිකාරිවරයකු වශයෙන්‌ වෘත්තියේ යෙදීම සඳහා\nඑකී ආයතනවලින්‌ යම්‌ ආයතනයක සභාව විසින්‌ නිකුත්‌\nකරන ලද සහතිකයක්‌ දරන්නේ ද එවැනි වරලත්‌\nගණකාධිකාර්‌ සමාගමක්‌,\n\n2009 අංක 72 දරන සෑම්‌ භාරය 5\n(සංස්ථාගත කිරීමෙ පනත\n\n10. මේ පනත ක්‍රියාත්මක වීම ආරම්භ වන දිනයට පෙරාතුව ම\nවූ දිනයේ දී පැවති භාරයේ සියලුම ණය සහ බැරකම්‌ මෙයින්‌\nසංස්ථාපනය කරනු ලබන සංස්ථාව විසින්‌ ගෙවා නිදහස්‌ කරනු\nලැබිය යුතු ය. එදිනට භාරයට අයවිය යුතුව තිබූ සියලු ණය, ගෙවිය\nයුතු දායක මුදල්‌ මේ පනතේ කාර්යය සඳහා සංස්ථාව වෙත ගෙවිය\n\n11. සංස්ථාවේ මුද්‍රාව ලේකම්වරයා භාරයේ තිබිය යුතු අතර,\nකමිටුව විසින්‌ නිශ්චය කරනු ලබන ආකාරයට එය වෙනස්‌ කරනු\nලැබිය හැකි ය. කමිටුවේ අනුමතිය ඇතිව සහ කමිටුවේ සාමාජිකයන්‌\nදෙදෙනකු ඉදිරිපිට දී මිස සංස්ථාවේ මුද්‍රාව කිසිම සාධන පත්‍රයකට\nනොතැබිය යුතු අතර, තමන්‌ පැමිණ සිටි බවට ලකුණක්‌ වශයෙන්‌\nඔවුන්‌ දෙදෙනා විසින්‌ ඒ සාධන පත්‍රයේ තම නම අත්සන්‌ කළ\nයුතු ය. ඒ අත්සන්‌ කිරීම යම්‌ තැනැත්තකු විසින්‌ සාක්ෂිකරුවකු\nලෙස කර ඇති අත්සන්‌ කිරීමකට පරිබාහිරව විය යුතු ය.\n\n12. සංස්ථාව විසුරුවා හැරීමේ දී එහි සියලු ණය හා බැරකම්‌\nපියවීමෙන්‌ පසු යම්‌ දේපළක්‌ ඉතිරි වී තිබුණහොත්‌ ඒ දේපළ\nසංස්ථාවේ සාමාජිකයන්‌ අතර බෙදනු නොලැබිය යුතු අතර,\nසංස්ථාවේ පරමාර්ථවලට සමාන පරමාර්ථ ඇත්තා වූ ද, ස්වකීය\nරීති අනුව යම්‌ ආදායමක්‌ හෝ දේපළක්‌ ස්වකීය සාමාජිකයන්‌ අතර\nබෙදීම තහනම්‌ කරනු ලබන්නා වූ ද, වෙනත්‌ යම්‌ ආයතනයකට\nහෝ ආයතනවලට ඒ දේපළ දීම හෝ පැවර්ම කරනු ලැබිය යුතු ය.\nසංස්ථාව විසුරුවා හරිනු ලබන අවස්ථාවේ දී හෝ ඊට පෙරාතුව ම\nසංස්ථාවේ සාමාජිකයන්‌ විසින්‌ එම ආයතනය හෝ ආයතන තීරණය\nකරනු ලැබිය යුතු ය.\n\n13. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ හානියක්‌\nහෝ බලපෑමක්‌ නොවිය යුතු ය.\n\n14. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nභාරය විසින්‌\nගෙවිය යුතු සහ\nභාරයට ලැබිය යුතු\nණය.\n\nසංස්ථාවේ මුද්‍රාව.\n\nවිසුරුවා හැරීමේ දී\nඉතිරිවන දේපළ.\n\nජනරජයේ සහ\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්විය යුතු\nබව.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දෘයක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සැම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2009,
  "language": "si"
}