{
  "document_id": "74-2009_S",
  "raw_text": "2009 අංක 74 දරන අල්හාජ්‌ එස්‌. එම. එම.\nහුසේන්‌ පුණ්‍යය භාරය (සංස්ථාගත කිරීමෙ)\nපනත\n\n[සහතිකය සටහන්‌ කළේ 2009 දෙසැමබර්‌ මස 23 වන දින]\n\nආණ්ඩුවේ නියමය පරිදි මුද්‍රණය කරන ලදී.\n\n2009 දෙසැම්බර්‌ මස 24 වන දින ශ්‍රී ලංකා ප්‍රජාතාන්ත්‍රික සමාජවාදී ජනරජයේ\nගැසට පත්‍රයේ 11] වන කොටසේ අතිරේකයක්‌ වශයෙන්‌ පළ කරන ලදී.\n\nශ්‍රී ලංකා රජයේ මුද්‍රණ දෙපාර්තමේන්තුවේ මුද්‍රණය කරන ලදී.\n\nකොළඹ 5, රජයේ ප්‍රකාශන කාර්යාංශයෙන්‌ මිළදී ලබාගත හැකි ය.\n\nමිළ : රු. 5.00 යි. තැපැල්‌ ගාස්තුව : රු. 5.00 යි.\n\n2009 අංක 74 දරන අල්හාජ්‌ එස්‌. එම. එම. හුසේන්‌\nපුණ්‍යය භාරය (සංස්ථාගත කිරීමෙ) පනත\n\n[සහතිකය සටහන්‌ කළේ 2009 දෙසැම්බර්‌ මස 23 වන දින]\nඑල්‌.ඩී.~ඕ. (අයි.එන්‌.සී.) 3072007.\n\nඅල්හාජ්‌ එස්‌. එම. එම. හුසේන්‌ පුණ්‍යය භාරය සංස්ථාගත කිරීම\nසඳහා සහ ඊට සමබන්ධ හෝ එයට ආනුෂංගික සියලු කාරණා\nසඳහා විධිවිධාන සැලැස්වීම සඳහා වූ පනතකි.\n\nඅල්හාජ්‌ එස්‌. එම්‌. එම්‌. හුසේන්‌ පුණ්‍යය භාරය යනුවෙන්‌ හඳුන්වනු\nලබන හා සඳහන්‌ කරනු ලබන භාරයක්‌ එකී භාරය සම්බන්ධ\nපරමාර්ථ ඵලදායී ලෙස කරගෙන යාමේ කාර්යය සඳහා 1982 සිට\nමෙතෙක්‌ කල්‌ පිහිටුවා තිබූ හෙයින්‌ ද :\n\nඑකී භාරය පිහිටුවනු ලැබුවේ යම්‌ පරමාර්ථ සහ කාරණා සඳහා ද,\nඒ පරමාර්ථ සහ කාරණා එකී භාරයේ භාරකාර මණ්ඩලය විසින්‌\nමෙතෙක්‌ කල්‌ සාර්ථක ලෙස ක්‍රියාත්මක කර සහ ඉටු කර ඇති\nහෙයින් ද :\n\nඑකී භාරකාර මණ්ඩලය සංස්ථාගත කරන ලෙස, එකී භාරකාර\nමණ්ඩලය විසින්‌ ඉල්ලීමක්‌ කර ඇති හෙයින්‌ ද, එම ඉල්ලීම ඉෂ්ට\nකිරීම මහජන යහපත පිණිස වන හෙයින්‌ ද :\n\nශ්‍රී ලංකා ප්‍රජාතාන්ත්‍රික සමාජවාදී ජනරජයේ පාර්ලිමේන්තුව විසින්‌\nමෙසේ පනවනු ලැබේ :\n\n1. මේ පනත 2009 අංක 74 දරන අල්හාජ්‌ එස්‌. එම්‌. එම්‌. හුසේන්‌\nපුණ්‍යය භාරය (සංස්ථාගත කිරීමේ) පනත යනුවෙන්‌ හඳුන්වනු ලැබේ.\n\n2. මෙම පනත ක්‍රියාත්මක වීම ආරම්භ වන දින සිට සහ ඉන්‌\nපසු (මෙහි මින්‌ මතු “භාරය” යනුවෙන්‌ සඳහන්‌ කරනු ලබන) අල්හාජ්‌\nඑස්‌. එම්‌. එම්‌. හුසේන්‌ පුණ්‍යය භාරයේ දැනට සාමාජිකයන්ව\nසිටිනතාක්‌ තැනැත්තන්‌ සහ මෙයින්‌ සංස්ථාපනය කරනු ලබන (මෙහි\nමින්‌ මතු “සංස්ථාව” යනුවෙන්‌ සඳහන්‌ කරනු ලබන) සංස්ථාවට\nමින්‌ මතු ඇතුළත්‌ කරගනු ලබන තැනැත්තන්‌ අල්හාජ්‌ එස්‌. එම්‌.\nඑම්‌. හුසේන්‌ පුණ්‍යය භාරය යන නාමය සහ අභිධානය යටතේ\nඅවිච්ඡින්න පැවැත්මක්‌ ඇති සංස්ථාවක්‌ විය යුතු ය. තව ද එකී\nනාමයෙන්‌ ඒ සංස්ථාව විසින්‌ ද, එයට විරැද්ධව ද, නඩු පවරනු\nලැබිය හැකි අතර, පොදු මුද්‍රාවක්‌ තබාගෙන එය පාවිච්චි කිරීමේ ද,\nස්වකීය අභිමතය පරිදි වෙනස්‌ කිරීමේ ද පූර්ණ බලය හා අධිකාරය\nඒ සංස්ථාවට ඇත්තේ ය.\n\nපූර්විකාව.\n\nලුහුඬු නාමය.\n\nඅල්හාජ්‌ එස්‌. එම්‌.\nඑම්‌. හුසේන්‌\nපුණ්‍යය භාරය\nසංස්ථාගත කිරීම.\n\n2 2009 අංක 74 දරන අල්හාජ්‌ එස්‌. එම. එම. හුසේන්‌\n\nසංස්ථාවේ පොදු 3.\nපරමාර්ථ.\n(ආ\n(ආ)\n(ඇ)\n(ඇ)\n(ඉ)\n(ඊ)\nසංස්ථාවේ 4.\n\nපුණ්‍යය භාරය (සංස්ථාගත කිරීමෙ) පනත\n\nසංස්ථාවේ පොදු පරමාර්ථ වන්නෙ~“\n\nඅ.පො.ස. (උසස්‌ පෙළ) විභාගය සඳහා සූදානම්‌ වන\nශ්‍රී ලංකා මුස්ලිම්‌ සිසුන්ට සහාය ලබා දීම ;\n\nයම්‌ විශ්ව විද්‍යාලයක, ආයතනයක හෝ වෘත්තීය පුහුණු\nආයතනයක අධ්‍යාපනය ලබන ග්‍රී ලංකා මුස්ලිම්‌ ශිෂ්‍යයන්ට\nශිෂ්‍යත්ව ප්‍රදානය කිරීම, වෘත්තීය මාර්ගෝපදේශකත්වය\nලබා දීම සහ ඔවුන්ගේ අධ්‍යාපනික, තාක්ෂණික සහ\nවෘත්තීය දක්ෂතා නැංවීම ;\n\nශ්‍රී ලංකා මුස්ලිම්‌ සිසුන්ගේ තාක්ෂණික අධ්‍යාපනය ඇතුළුව\nඅධ්‍යාපන සංවර්ධනයට මාර්ගෝපදේශකත්වය සැපයීම\nසහ එයට සහාය වීම ;\n\nශ්‍රී ලංකාවේ යම්‌ ඉස්ලාමීය ආයතනයක්‌, මුස්ලිම්‌ පල්ලියක්‌\nහෝ අරාබි පාසල්‌ පිහිටුවීම, ඉදි කිරීම, අලුත්වැඩියා කිරීම\nහෝ නවීකරණය කිරීම සඳහා ඉදිරිපත්‌ වීම හා සහාය\nදැක්වීම හා එවැනි ආයතන නඩත්තු කිරීම පිණිස අඛණ්ඩ\nදායකත්වය සැපයීම ;\n\nදිළිඳුකම පිටු දැකීමට කටයුතු සැලැස්වීම හා යම්‌ ස්වභාවික\nආපදාවකට ගොදුරු වූ මුස්ලිම්‌ තැනැත්තන්ට සහාය\nදැක්වීම ; සහ\n\nඉහත සඳහන්‌ අරමුණු සඳහා අරමුදල්‌, දෘයක මුදල්‌ හා\nවෙනත්‌ ප්‍රදානයක්‌ එකතු කිරීම.\n\nමේ පනතේ සහ වෙනත්‌ යම්‌ ලිඛිත නීතියක විධිවිධානවලට\n\nසාමාන්‍ය බලතල යටත්ව පහත සඳහන්‌ බලතල සංස්ථාවට ඇත්තේ ය :\n\n(අ)\n\n(ආ)\n\nදේශීය සහ විදේශීය ප්‍රභවයන්ගෙන්‌ මුදලින්‌ හෝ ද්‍රව්‍ය\nවශයෙන්‌ හෝ ප්‍රදාන, පරිත්‍යාග හා තැගි මුදල්‌ හා දායක\nමුදල්‌ ලබා ගැනීම ;\n\nසංස්ථාවේ අරමුණු ප්‍රවර්ධනය කිරීමට හෝ තවදුරටත්‌\nපවත්වාගෙන යෑමට හෝ අවශ්‍ය යැයි සැලකෙන සියලුම\nක්‍රියාවන්‌ ඉටු කිරීම සහ ක්‍රියාත්මක කිරීම ;\n\n2009 අංක 74 දරන අල්හාජ්‌ එස්‌. එම. එම. හුසේන්‌ 3\nපුණ්‍යය භාරය (සංස්ථාගත කිරීමෙ) පනත\n\n(ඇ) බැංකු ගිණුම්‌ විවෘත කිරීම, ක්‍රියාත්මක කිරීම හා වසා\nදැමීම ;\n\n(ඇ) ඇප සහිතව හෝ රහිතව හෝ මුදල්‌ ආයෝජනය කිරීම,\nණයට ගැනීම හෝ සපයා ගැනීම ; සහ\n\n(ඉං සංස්ථාවේ අරමුණු ක්‍රියාත්මක කිරීමට අවශ්‍ය වන\nසේවකයන්‌ බඳවා ගැනීම, සේවයේ යෙදවීම සහ\nසේවයෙන්‌ පහ කිරීම.\n\n5. (1) සංස්ථාවේ කටයුතු (මෙහි මින්‌ මතු “මණ්ඩලය” යනුවෙන්‌\nසඳහන්‌ කරනු ලබන) කළමනාකරණ මණ්ඩලයක්‌ විසින්‌ සංස්ථාවේ\nරිතිවලට යටත්ව පාලනය කරනු ලැබිය යුතු ය.\n\n(2) මේ පනත ආරම්භ වන දිනයට පෙරාතුව ම වූ දිනයේ දී\nභාරයේ භාරකාර මණ්ඩලයේ ධුර දැරූ සාමාජිකයන්‌ පළමුවන\nකළමනාකරණ මණ්ඩලයේ සාමාජිකයන්‌ විය යුතු ය.\n\n(3) සංස්ථාවේ ඊතිවලින්‌ විධිවිධාන සලසා ඇති පරිදි මණ්ඩලයේ\nසාමාජිකයකුගේ මරණය, අශක්නුතාවක්‌ හෝ ඉල්ලා අස්වීමක්‌\nහේතුවෙන්‌ ඇතිවන පුරප්පාඩු පිරවීමට මණ්ඩලයට බලතල තිබිය\n\nයුතු ය.\n\n6. (1) මණ්ඩලයේ රැස්වීමවල දී අනුගමනය කළ යුතු කාර්ය\nපටිපාටිය සහ මණ්ඩලයේ රැස්වීම්වල ගණපූරණය ඇතුළු පහත\nදැක්වෙන සියලුම දේ හෝ ඉන්‌ කිසිවක්‌ හෝ සඳහා මේ පනතේ\nවිධිවිධානවලට අනනුකූල නොවන රඊීති, භාරයේ සභා රැස්වීමක දී\nඊට පැමිණ ඡන්දය දෙන සාමාජිකයන්ගේ බහුතර ඡන්දයෙන්‌ කලින්‌\nකල භාරය විසින්‌ සැදීම නීත්‍යනුකූල වන්නේ ය :\n\n(අ) මණ්ඩලයේ සාමාජිකයන්‌ තෝරා පත්‌ කර ගැනීම, පත්‌\nකිරීම හා ඉවත්‌ කිරීම ;\n\n(ආ) සංස්ථාවේ සාමාජිකයන්‌ බඳවා ගැනීම, ඉවත්‌ කිරීම හෝ\nපහ කිරීම ;\n\n(ඇ, මණ්ඩලයේ සහ සංස්ථාවේ විවිධ නිලධාරීන්ගේ,\nඅනුයෝජිතයන්ගේ සහ සේවකයන්ගේ කාර්යයන්‌ ඉටු\nකිරීම ;\n\nසංස්ථාවේ කටයුතු\nකළමනාකරණය\nකිරීම.\n\nසංස්ථාවේ ඊීති.\n\nභාරය විසින්‌\n\nගෙවනු ලැබිය යුතු\n'සහ භාරයට ලැබිය\n\nයුතු ණය.\n\nසංස්ථාවේ අරමුදල.\n\nගිණුම්‌ සහ\nවිගණනය.\n\n4 2009 අංක 74 දරන අල්හාජ්‌ එස්‌. එම. එම. හුසේන්‌\nපුණ්‍යය භාරය (සංස්ථාගත කිරීමෙ) පනත\n\n(ඇ) මණ්ඩලයේ කටයුතු කරගෙන යාමේ දී අනුගමනය කළ\nයුතු පටිපාටිය ; සහ\n\n(ඉ) සංස්ථාවේ අරමුදල්‌ කළමනාකරණය කිරීම සහ සංස්ථාවේ\nපරමාර්ථ ඉටු කිරීම.\n\n(2) ඊති සෑදීමෙන්‌ පසු එවැනිම රැස්වීමක දී එය වෙනස්‌ කිරීම,\nඊට යමක්‌ එකතු කිරීම, සංශෝධනය කිරීම හෝ පරිච්ඡින්න කිරීම\nඒ ආකාරයෙන්‌ ම කළ හැකි ය.\n\n(3) මණ්ඩලයේ සාමාජිකයන්‌ සංස්ථාවේ ඊතිවලට යටත්‌ විය\nයුතු ය.\n\n7. මේ පනත ක්‍රියාත්මක වීම ආරම්භ වන දිනයේ දී පැවති\nභාරය විසින්‌ ගෙවිය යුතු ව තිබූ සියලු ණය සහ බැරකම්‌ මෙයින්‌\nසංස්ථාපනය කරනු ලබන සංස්ථාව විසින්‌ ගෙවිය යුතු අතර, එදිනට\nභාරයට අයවිය යුතුව තිබූ සියලු ණය සහ ලැබිය යුතුව තිබූ සම්මාදම්‌\nමුදල්‌, ප්‍රදාන සහ දායක මුදල්‌ මේ පනතේ කාර්යය සඳහා සංස්ථාවට\nගෙවනු ලැබිය යුතු ය.\n\n8. (1) සංස්ථාවට එහිම අරමුදලක්‌ තිබිය යුතු අතර, සංස්ථාව\nසඳහා සහ වෙනුවෙන්‌ භාරගනු ලබන ත්‍යාග, රික්තවරණ\nපැවරීම්‌, පරිත්‍යාග, සම්මාදම්‌ මුදල්‌, දායක මුදල්‌, ගාස්තු හෝ ප්‍රදාන\nසංගමය විසින්‌ තීරණය කරනු ලබන පරිදි ශ්‍රී ලංකාවේ බැංකුවක\nහෝ බැංකු වැඩි ගණනක සංස්ථාවේ බැරට තැන්පත්‌ කරනු ලැබිය\nයුතු ය.\n\n(2) මේ පනත යටතේ සංස්ථාව සතු බලතල, කාර්යය හා\nකර්තව්‍ය ක්‍රියාත්මක කිරීමේ දී, ඉටු කිරීමේ දී හා කිරීමේ දී සංස්ථාව\nවිසින්‌ වියදම්‌ කරන ලද සියලුම මුදල්‌ භාර අරමුදලින්‌ ගෙවිය\nයුතු ය.\n\n9. (1) සංස්ථාවට ලැබුණු සහ සංස්ථාව විසින්‌ වියදම්‌ කරනු\nලැබූ සියලු මුදල්‌ පිළිබඳව නිසි ගිණුම්‌ පවත්වාගෙන යාමට මණ්ඩලය\nවිසින්‌ කටයුතු සැලැස්විය යුතු ය.\n\n2009 අංක 74 දරන අල්හාජ්‌ එස්‌. එම. එම. හුසේන්‌ 5\nපුණ්‍යය භාරය (සංස්ථාගත කිරීමෙ) පනත\n\n(2) සංස්ථාවේ ගිණුම්‌, සෑම වර්ෂයක ම යටත්‌ පිරිසෙයින්‌ එක්‌\nවරක්‌ හෝ පරීක්ෂා කොට විගණනය කරනු ලැබිය යුතු අතර,\nසංස්ථාව විසින්‌ පත්‌ කරනු ලබන සුදුසුකම්‌ ලත්‌ විගණකවරයකු\nහෝ විගණකවරයන්‌ විසින්‌ ආදායම්‌ සහ වියදම්‌ පිළිබඳ ගිණුම්‌ සහ\nශේෂ පත්‍රය සහතික කරනු ලැබිය යුතු ය.\n\n(3) මේ වගන්තියේ “සුදුසුකම්‌ ලත්‌ විගණකවරයා” යන්නෙන්‌\n\n(අ) ශ්‍රී ලංකා වරලත්‌ ගණකාධිකාර්වරයන්ගේ ආයතනයේ\nහෝ නීතියෙන්‌ පිහිටුවන ලද වෙනත්‌ යම්‌ ආයතනයක\nහෝ සාමාජිකයකු වන්නා වූ ද, ගණකාධිකාරිවරයකු\nවශයෙන්‌ වෘත්තියෙහි යෙදීමට එවැනි ආයතනයක\nපාලන සභාව විසින්‌ නිකුත්‌ කරනු ලැබූ සහතිකයක්‌\nදරන්නා වූ ද තැනැත්තෙක්‌ ; හෝ\n\n(ආ) ගණකාධිකාරී ව්‍යාපාරික ආයතනයක එක්‌ එක්‌ මාසික\nහවුල්කරු ශ්‍රී ලංකා වරලත්‌ ගණකාධිකාරිවරයන්ගේ\nආයතනයේ හෝ නීතියෙන්‌ පිහිටුවන ලද වෙනත්‌ යම්‌\nආයතනයක සාමාජිකයකු වනනා වූ ද,\nගණකාධිකාරිවරයකු වශයෙන්‌ වෘත්තියෙහි යෙදීමට ඒ\nආයතනයේ පාලන සභාව විසින්‌ නිකුත්‌ කරන ලද\nසහතිකයක්‌ තමා සතුව ඇත්තා වූ ද ගණකාධිකාර්‌\nව්‍යාපාරයක්‌,\n\nඅදහස්‌ වේ.\n\n10. යම්‌ මිලට ගැනීමකින, ප්‍රදානයකින, ත්‍යාගයකින්‌,\nතෙස්තමේන්තු බැහැර කිරීමකින්‌ හෝ වෙනත්‌ යම්‌ ආකාරයකින්‌\nහෝ සංස්ථාව වෙත සතු කරනු ලබන යම්‌ චංචල හෝ නිශ්චල\nදේපළක්‌ අත්කර ගැනීමට සහ දැරීමට 6 වන වගන්තිය යටතේ\nදෙනු ලබන රීතිවලට යටත්ව සංස්ථාවට නීතියෙන්‌ බලය හා හැකියාව\nඇති අතර, එකී සියලු දේපළ සංස්ථාව විසින්‌ මේ පනතේ කාර්යය\nසඳහා එකී රීතිවලට යටත්ව දැරිය යුතු ය. තව ද, සංස්ථාවේ\nරීතිවලට යටත්ව එකී දේපළ විකිණීමේ, උකස්‌ කිරීමෙ, බද්දට දීමේ,\nහුවමාරු කිරීමේ හෝ අන්‍යාකාරයකින්‌ බැහැර කිරීමේ පූර්ණ බලය\nද සංස්ථාව සතු වන්නේ ය.\n\nසංස්ථාවට චංචල\nහෝ නිශ්චල\nදේපළ දැරිය හැකි\nබව.\n\nසංස්ථාවේ මුද්‍රාව.\n\nසංස්ථාව විසුරුවා\nහැරීමේ දී\nඉතිරිවන දේපළ.\n\nජනරජයේ හා\nඅන්‍යයන්ගේ\nඅයිතිවාසිකම්‌\nආරක්ෂා කිරීම.\n\nඅනනුකූලතාවක්‌\nඇති වූ විට සිංහල\nභාෂා පාඨය\nබලපැවැත්චිය යුතු\nබව.\n\n6 2009 අංක 74 දරන අල්හාජ්‌ එස්‌. එම. එම. හුසේන්‌\nපුණ්‍යය භාරය (සංස්ථාගත කිරීමෙ) පනත\n\n11. සංස්ථාවේ මුද්‍රාව සංස්ථාවේ සාමාජිකයන්‌ දෙදෙනෙක්‌\nඉදිරිපිට දී හැර කවර වූ හෝ සාධන පත්‍රයකට නොතැබිය යුතු\nඅතර, එකී තැනැත්තන්‌ තමන්‌ පැමිණ සිටින බවට ලකුණක්‌ වශයෙන්‌\nඑකී සාධන පත්‍රයෙහි තම නම්‌ අත්සන්‌ කළ යුතු ය. තව ද එම\nඅත්සන්‌ කිරීම සාක්ෂිකරුවකු වශයෙන්‌ යම්‌ තැනැත්තකුගේ අත්සන්‌\nකිරීමට පරිබාහිරව විය යුතු ය.\n\n12. සංස්ථාව විසුරුවා හැරීමේ දී එහි සියලු ණය හා බැරකම්‌\nපියවීමෙන්‌ පසු කවර හෝ දේපළක්‌ ඉතිරි වුවහොත්‌, ඒ දේපළ\nසංස්ථාවේ සාමාජිකයන්‌ අතර බෙදනු නොලැබිය යුතු අතර,\nසංස්ථාවේ පරමාර්ථවලට සමාන පරමාර්ථ ඇත්තා වූ ද, ස්වකීය\nරඊති අනුව යම්‌ ආදායමක්‌ හෝ දේපළක්‌ ස්වකීය සාමාජිකයන්‌ අතර\nබෙදා දීම තහනම්‌ කරනු ලබන්නා වූ ද, වෙනත්‌ යම්‌ ආයතනයකට\nහෝ ආයතනවලට සංස්ථාවේ කළමනාකරණ මණ්ඩලයේ අභිමතය\nපරිදි ඒ දේපළ දීම හෝ පැවර්ම කරනු ලැබිය යුතු ය.\n\n13. ජනරජයේ හෝ යම්‌ රාජ්‍ය මණ්ඩලයක හෝ සංස්ථාවක\nහෝ අයිතිවාසිකම්වලට මේ පනතේ ඇතුළත්‌ කිසිවකින්‌ හානියක්‌\nහෝ බලපෑමක්‌ නොවිය යුතු ය.\n\n14. මේ පනතේ සිංහල සහ දෙමළ භාෂා පාඨ අතර යම්‌\nඅනනුකූලතාවක්‌ ඇතිවුවහොත්‌, එවිට, සිංහල භාෂා පාඨය\nබලපැවැත්විය යුතු ය.\n\nපාර්ලිමේන්තුවේ සිංහල පනත්‌ කෙටුම්පත්වල සහ පනත්වල වාර්ෂික දායක මිළ (දේශීය) රු. 870 කි.\n\n(විදේශීය) රු. 1,160 කි. අංක 163, කිරුළපන මාවත, පොල්හේන්ගොඩ, කොළඹ 05, රජයේ ප්‍රවෘත්ති\n\nදෙපාර්තමේන්තුවේ, ප්‍රකාශන කාර්යාංශයේ අධිකාරි වෙත සැම වර්ෂයකම දෙසැම්බර්‌ මස 15 වැනි\nදිනට පෙර දායක මුදල්‌ ගෙවා පසුව එළඹෙන එක්‌ එක්‌ වර්ෂය සඳහා ඒවා ලබාගත හැකිය.\n",
  "document_type": "Act",
  "year": 2009,
  "language": "si"
}